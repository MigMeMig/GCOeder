
Vidergående botaniske planer -
for hele Europa

Den danske "Flora" skal indholde fire femtedele af englske og fem sjettedele af nordtysklands planter. Her begynder altså selve arbejdsopgaven at brede sig udover de danske stater, og en større del af det nordlige Europa kan uddrage lokal nytte af værket. Oeders store plan var, at "Flora Danica" skulle indeholded den europæiske flora fra ca. 20 grader nordlig bredde, og til den første flora skulle så to eller tre mere sydlige floraer knytte sig for på den måde at sammenføre hele Europa i et botanisk oversigtskort, som senere Zimmermann udfærdigede et sådant for zoologien.
For at det land, for hvilket værket først og fremest var bestemt, kunne benytte det lettere, fordelte regeringen 55 eksemplarer i de danske stater hos sikre personer, hos hvem enhver undersåt kunne få dem at se og lære sit eget lands rigdom at kende.
Under udgivelsen af dette vigtige værk, kom der fra Oeders hånd tillige på latin og tysk en "Einleitung zu der Kräuterkentniss". Kendere værdsatte også i dette værk hans filosofiske ånd, beundrede han særlige, tankevækkende skrivemåde og berømmede hans beskendenhed, der viste sig derved, at han først efter en analyse af andre kendte metoder opstillede sin egen metode. I den tyske udgave udtrykte han alle fagudtryk på tysk med en selvfølgelighed, som man kun kunne forvente af en mand, derbesidder en fuldkommen viden om sagen og kendskab til sproget, og ikke er nogen slave af sine forgængere.
Dette værk af Oeder vandt også i udlandet sådan bifald, at Gouan i Montepellier benyttede det som grundlag for sine normale forelæssninger, og at man i Edinburgh udpegede værket til samme formål.
I året 1765 blev han optaget i det videnskabelige selskab i Montepellier som korresponderende medlem. Allerede før dette havde han været  korresponderende medlem af det videnskabelige selskab i Göttingen.
Hans sidste botaniske arbejde var en fortegnelse over de til "Flora Danica" hørende vilde planter; den udkom i årene 1769 og 1770, samtidig på latin og tysk.

 



Vurdering af Oeders videnskablige
og sproglige indsats 

De Oeder´ske beskrivelser karakteriserer en kunstdommer ( livsmedikus Filip Gabriel Hensler, d. 1805), hvis vurdering jeg tidligere har ladet mig lede af, med disse ord:

"Uden at slå om sig med mange fagudtryk er der lagt så megen sand filosofi om kunst deri; så megen fornem kritisk lærdom finder man strøet deri; ( og dog her man kunnet betragte naturen, som den aldrig før var set), der er skildret så meget af den fulde, forunderlige og ejendommelige natur; det observerede er så koncentreret og så passende udtrykt i ord, der ikke sjældent lyder nye og altid heldigt valgt, - på den måde har den botaniske viden helt igennem vundet der ved."

- "Oeder, " således siger denne fine kritiker videre, "Oeder har vist den hidtil bedste metode ( den Linne´ske) al ære, han har benyttet den og - forladt den. En vittig kender mente, at for at skabe lydhørhed for sine egn værker, skulle Oeder enten have bundet sig ( til sine forgængere), eller han skulle have rejst et ramaskrig imod dem. Men han synes ikke slavisk at kunne bekvemme sig til at afgræsse andres marker, og han synes at have for stor respekt for den virkelige fortjeneste til at hengive sig til dadlende udskældning, en metode som visse nyere botanikere ligefrem havde tilegnet sig som deres "tone", uagtet de hvert øjeblik greb efter Linnè ´s krykke.  

Med standpunkt i midten gjorde han store fremskridt mod et natursystem, kom det faktisk nærmere end nogen af hans forgængere." 

Opmuntret af ministrene Bernstorff og Moltke fortsatte med at aflevere flere indberetninger om finanser og andre statsvidenskablige emner, og der opstod især efter 1760 et  ønske hos ham om at blive anvendt på områder af denne art.

 
  


    
Om Norges samfundsøkonomi

Oeder indberetninger blev af voksende betydning.

Han var efterhånden overbevist om, at der i Norge ikke var så mange ting at sætte en finger på hos bondestanden som hos borgerne. Landbruget i sig selv var bragt så vidt frem, som det alene kunne, og en yderligere forbedring kunne kun forventes ved en udvidelse af de borgerlige erhvervs indsats.
"Norge," siger han senere et andet sted, "er efter min mening tættere beboet end Danmark, når man sammenligner uopdyrket jord det ene sted med uopdyrket jord det andet. Man må have set Norge og andre lignede bjergrige lande med egne øjne for ret at kunne forestille sig, hvorledes de opdyrkede pletter udgør en så ganske ringe del.

"Når jeg i vore danske landområder finder landsbyer med navn af "byer", og landbrugere med navn af "borgere", - når jeg i Norge betragter bøndernes meget berømte færdigheder i at fremstille sit husgeråd selv, sit værktøj og sine klæder, så er begge dele for mig et bevis på en ufordelagtig ordning i begge riger. jeg mener, at "byerne" i Danmark er unddraget mulighed for borgerlige erhverv og bymæssig næringsliv, og at bønderne i Norge buede have byer med professionelle erhverv mere i nærheden.

"Nordlandsområdet begynder omtrent 20 mil fra Trondheim og strækker sig lige til Finmarken på en strækning af 70 til 80 mil. Dets befolkning andrager næsten 50.000 mennesker.
Hele dette distrikt er med sin handel bundet til byerne Bergen og Trondheim; den største handelsforbindelse findes yderliger med de fjernere og bjergegne, så de nærmeste områder af Nordlandet ligger 70, de fjerneste 120 til 130 mil borte. På en sådan rejse hengår fra en til to måneder af den korte sommer, og landet spilder i denne tid nogle hundreder af sine bedste mandspersoner, som er så nødvendige for agerbrugeet og landbruget i det hele taget."

"Den væsenligeste del af de nordlandske produkter består i fisk, en vare, der væsentlig forringes ved forsinkelse i behandling og salgsproceccen, ligesom prisen derpå forhøjes med antallet af de hænder, gennem hvilken varen formidles."

"Ud fra begge disse betragtninger fremgår allerede nødvedigheden af en by, specielt for disse Nordlandsområder. Men samtidig kunne denne by blive det bedste sæde for den islandske, færøske og Finmarkens handel, og sædet for en stabelpladshandel (Entrepot-handel) til Archangelsk.
Island er oprindeligt en norsk koloni. Naturligvis bør datteren holde sig til moderen. Fra Nordlandsområdet er overfarten over havet kun halvt så kort som vejen til København, der ubestridt ligger for langt borte til at udgøre en stabelplads for den islandske handel. Handelen på Island måtte da gøres fri, og øen ikke længere berøves de fordele, der ligger i en fri konkurrence. I det mindste kunne man først gøre en eller anden havn fri, og oplagre et mindre magasin for kongens regning som beredskab i tilfælde af nød, dersom handelen og tilførslerne ikke skulle fald ud efter ønske."

Dersom nogensinde planen om oprettelsen af denne by i Nordlandet skulle komme til udførelse, ville efter Oeders mening egnen omkring udmundingen af elven Ranen og Wessen fortjene at komme i betragtning. "Deres indretning," Sagde han, "koste egentligt intet andet end viljen dertil, fjernelsen af hindringer og så iøvrigt tillade folk at udnytte naturens gaver efter deres bedste indsigt og viden. Her - som ved hundreder af andre forehavender, er det en sandhed, at en regering uden udgifter, blot ved at fjerne moralske og politiske hindringer uendeligt lettere kan fremme mennskenes virkelyst end ved bekostelige hjælpeforanstaltninger."

På den tid, da den nu regerende konge kom på tronen (1766) blev Oeders politiske forslag hyppigere på Bernstorffs fornaledning.

Hans betragtninger bredte sig ud over flere emner og over forskellige grene af statsforvaltningen, også finanserne.    

 



Den militære side 
af tidens samfund.

Det dansk militærvæsen undgik i hvert fald ikke hans opmærksomhed.

I et særligt memorandum kritiserede han de ændrede forholdsregler, som siden 1763 var taget på dette område, og han sagde højlydt: "den først omsorg, en stat må tilstræbe, er at grunde sin eksistens i forhold til sine naboer på sine egne indre kræfter. Enhver nation,der blot er talrig nok til at kunne kaldes en nation, kan påråbe sig denne uafhængighed. Naturen har anvist dan danske stat sin naturlige grænse mellem Trave og Elben, og denne kan forsvares med 70 til 80.000 mand - (ikke med 30.000 som vore generaler vil indbilde os).

Denne styrke kan nationen søge inden for landets grænser - og finde den.

De nationale styrker må være hovedsagen, de hvervede tropper kun en bisag; for med dem kan intet udrettes, uanset hvor meget eller lidt man vender rundt på det. Dersom bondestanden i Norge kan rejse 30.000 soldater, så må bondestanden i Danmark og dets tyske bilande forholdsmæssigt kunne levere 45, 40 eller i det mindste også 30.000 mand. At udanne dem kommer an på officerernes vilje og flid. Eksemplet fra Sø-Etaten beviser muligheden for, at man i Land-Etaten lige så godt kan hjælpe sig med egne kræfter. Fæderlandets forsvar er ingen borger for kostbar, og selv om fremmede hænder i tilstrækkeligt antal kan skaffes og kan betales af Danmark, så burde man dog benytte sine egne kræfter i riget. En hovedfejl ved den hidtidige indretning af nationalhæren består deri, at de officerer, som engang er blevet ansat ved hæren, slår sig til ro for livstid der, i stedet for at tjenesten ved hæren burde være en vej til forfremmelse,  noget officererne i nationalhæren blot havde anset for at komme af sig selv.....o.s.v."

Dog følte Oeder, og han gav også udtryk for det allerede i denne afhandling, at den danske bondes situation ville være en væsentlig hindring for en sådan ordning.
 
  