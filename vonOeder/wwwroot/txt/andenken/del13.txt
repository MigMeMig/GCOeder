
Oeders person og personlighed

Oeder var en mand af middel, næmest lille statur.

Hans blik røbede tænkeren. Hans hele legemlige bevægelighed var udtrykt for hans ånds sjældne virketrang. Den enkle beretning om hans liv karakteriserer hans åndeliv.

Bedre og mere sandt end jeg evner det, beskriver han sig selv i sine efterladte håndskrifter:

"Fra begyndelsen" siger han,"havde jeg hang til politisk-økonomiske betragtninger. Efter nogen opøvelse i disse emner, ved en stadig tiltagende ophobning af kundskaber og erfaringer, med en fra matematikken  og naturhistorien overtaget og smidiggjort opfattelse af beregninger og systemer, med megen kærlighed til arbejdet, med et vist talent, med en vis grad af tålmodighed og et vist "greb",- om jeg må kalde det så, - på at rede indviklede sager ud, - med evne til at fremsætte tanker (styrket gennem øvelse ), - med en ubøjelig kærlighed til sandheden og uafhængighed af fordomme, tør jeg tilskrive mig en vis duelighed med hensyn til finanser og andere områder af samfundsøkonomien."

Han var født til at kunne sætte en sag, for hvilken han interesserede sig, i gang, - at kunne fremdrage en ny side deraf, - at kunne udpønske en ny plan og sørge for, at den blev sat i værk Ved selve udførelsen kunnne han da nøjes med et moderat og vejledende kollegialt råd i sagen, som oftest ville være til dens fordel.

Den sag, som beskæftigede ham, fyldte han hele sjæl og lod ham ikke i ro, før han så den vokse til virkeligehed. Denne sindsstemning kunne ganske vist befordre ensidighed; alt vil den rive med sig i denne bestemte sags malstrøm; den formener alle tanker, der muligvis ligger andre nærmere, adgang. Men netop en sådan indstilling er det, der overvinder hindringer, som mindre engagerede ville anse for uovervindelige.

Denne indstilling gjorde ham dog ikke ufølsom over for selskabslivets glæder. Han holdt meget af humor og kunne være overordentlig jovial og munter.
Var han blevet grebet af en spøgefuld tanke, plejede og gentog han den med inderligt velbehag. Musäus´skrifter fornøjede ham i særdeleshed. Hver ny del af hans folkeeventyr skabte ham en ny glæde, indtil han kom til det sted, hvor spotteren Musäus på grund af en halv glemt spøgelseshistorie kaldte den afdøde kammerråd Oeder i Braunschweig for "åndeseer".
Da vågnede Oeders broderkærlighed. Han skrev derom til Musäus, og denne venlige mand respekterede Oeders finfølelse på grund af dens udgangspunkt. "Jeg kan hverken forsvare eller undskylde det anstødelige sted, der må være undsluppet mig i en stund, hvor musen ikke tilkastede mig et venligt blik." skrev han, "Nu kommer det an på at yde kompensation for den pådragne skyld, så vidt jeg evner." Han tilbød en offentlig tilbagekaldelse (palinodi) i et offentligt tidsskrift, (Gothaer Zeitung), og i en følgende del af folkeeventyrene, hvilket skete med Oeders billigelse. Oeder mente herved at have spredt skyggerne efter sin afdøde broder, og hans uvilje mod Musäus gik nu over i en større agtelse og kærlighed til ham, fordi han havde bragt ham dette offer.
I venskab kan de nu vandre hånd i hånd i Elysium og smile over deres fejde her på jorden.

Jeg vil slutte denne biografi med Oeders egne ord, som han har anvendt om sig selv i sine uafbrudte memoirer:

"Jeg kan give plads for den tanke, at det for en mand må være det behageligste og mest tilfredsstillende, når man har følt værdien af livet og tilværelsen: at man ikke uden nytte har været til !"

Det er vel kun få, der med samme sandhed som Oeder har kunnet sige sådan om sig selv.

Nej, du har ikke levet forgæves ,- du, som er gået til evigheden ! Din fortjenste vil stråle endnu i kommende århundreder, og din sene efterkommer vil velsigne dit minde 
 

H. S. E.

GEORG CHRISTIAN OEDER 

SCIENTIA HISTORIAE NATURALIS

CLARUS

REIPUBLICAE ADMINISTRANDAE

CLARIOR

LIBERTATIS RUSTICORUM

STRENUUS VINDEX ASSERTORQUE

INTER PRIMOS PEREGRIMUS 

LICET

MENTE ANIMAQUE TAMEN

DANUS NORVAGUS

AMICA DESIDERATISSIMO POSUIT

P. F.Suhm

Oversættelse af P. F. Suhms elogi:

Berømt

for naturhistorisk videnskab

mere berømt

for forvaltning af statens sager

virksom for bøndernes frigørelse

deres forsvarer og beskytter

blandt landets første - omend fremmed

kan han dog - af tænkemåde og sind

betegnes som en yderst hengiven

ven af alt dansk og norsk. 




Weilet gedankenvoll bey der Gruft des Denkers,
und lernet
Vom thatreichen Verdienst, welches sich
selber belohnt.
Blumen streuet auf's Grab des Blumenkundigen !
Ihm gleich
Gattet Freunde mit Ernst, Eifer mit forschen-
der ruh.

F. L. Graf z. Stolberg

Oversættelse af Fr. Leop. Stolbergs digt:

Dvæle i tanken ved tænkerens grav
og lære,
at dådrigt liv vil bære sin løn
i sig selv.
Smyk nu graven med blomster, hvor kenderen hviler,
følg ham deri:
Sammenføj glæde med alvor, iver med
forsknede ro.



An Oeders Grabe
Den 28sten jan. 1791

Klagt ihr Edeln alle !
Der edelsten einer scheid.

Flora,
du, deren Kinder er sammelte in kalten Norden,
streuen Blumen auf's Grab
deines geweihten.

Du verkauntets den Redlichen
o Dania,
trugst noch die Wahrheit nicht,
der unabweilich er huldigte:
aber dein Landmand
segnet ewig die Asche des Mannes,
dessen eifernder Ruf
ihm Freyheit bereitet' und Eigenthum.

Dem Weisen
öffenete gern Oldenburg seine Arme,
und dem neuen Vaterland
lebt' er nicht umsonst.
Wittwen
später Zeiten
wenn ihr ungedrückt von Mangel
euer Leben lebet,
denkt, es war er,
der auf der Sterblichkeit ewigen Gesetzen
unerschütterlich euer Wohl baute.

Er starb,
das Muster ratloser Thätigkeit.
Nur Ein Gedank
füllte seine Seele
bis vollendet die That stand.
Heil dem Manne,
dem solchen Thaten
folgen in's ernste Gericht !

Schon hier begann sein Lohn,
der schönste,
den seine Liben
Gott aubewahrt:
Treuer Gattin Zärtlichkeit und innige Vaterfreude
war seiner Tage Abendroth.

-

Friede dem Entschlafnen !

v. H.  
 
  

Oversættelse af Gerhard Anton von Halems digt:
Ved Oeders grav
Den 28. januar 1791

Klag, alle i ædle !
Den ædleste er draget bort.

Flora,
du, hvis børn han samlede i det kolde norden,
strø blomster på
den indviedes grav.

Du slog hånden af den redelige,
o Danmark
kunne ikke udholde den sandhed,
som han ufravigelig hylede.
Men din bonde
velsigner evigt denne mands aske,
hvis energiske krav
beredte ham frihed og ejendom.

For den vise
åbnede Oldenburg sine arme,
og for sit nye fædreland
levede han ikke forgæves.
Enker
til sene tider,
når i uden menglernes tryk
lever jert liv,
tænk på, at det var ham,
som pådødelighedens evige love
opbyggede jeres uforstyrrede vel.

Han døde,
et mønster på rastløs virksomhed
kun en tanke
fyldte hans sjæl,
til gerningen var fuldbragt:
Held den mand,
hvem sådanne gerninger
følger på vej til den sidste dom.

Allerede her begyndte hans løn
den skønneste
som gud skænker
sine kære:
En trofast hustrus omsorg og inderlig faderglæde
var hans livs aftenrøde.

-

Fred være med den indsovede !

v. H.