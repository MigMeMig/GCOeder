
Göttingen, universitetet

Medicinalvidenskaben, som på grund af dens mangfoldige forbindelser med forbundne videnskaber synes at have en umådelig tiltrækning på forskeren, syntes da også straks fra begyndelsen af hans akademiske løbebane at have været genstand for hans studium.

Segner var hans lære i matematik. Hos Richter og Brendel fik han medicinske forelæsninger. Men hans vigtigste lære var Haller, hvis næsten daglige undervisning han nød godt af i tre år. Under hans vejledning  studerede han også botanik, og Oeder svigtede aldrig de botaniske ekskursioner, som hans store lærer tilrettelagde for sine elever.

Omgangen med Haller nærede også hans smag for de skønne videnskaber og førte ham specielt til studiet af englsk sprog og litteratur, som bevarede sin tillokkelse for ham til hans dages ende. Richardson skrev dengang sit mesterværk, "clarissa". Denne bog  kom, efterhånden som den blev trykt, hæftevis til Göttingen. Oeder huskede ofte på sine ældre dage, med hvilken fornøjelse Haller havde læst den og bagefter underholdt sig med sine venner derom, når han refererede den. Efter "sovedriksscenen" kunne Haller ikke skjule sin utilfredshed med forfatteren. "Han har ladet hende falde," råbte han, "og faktisk kan han ikke løfte hende op igen." Ikke destomindre løftede han hende. Det følgende hæfte bragte "knivscenen", og så meget større var nu den beundring, som Haller ydede Richardson geni. 
I efteråret 1749 modtog Oeder doktorgraden. Den af ham selv udarbejdede disputats, som han under forsæde af professor Segner forsvarede, havde titlen: "de derivatione et rivulsione per venea sectionem." 
 




Slesvig og familien Ericius - 
mødet med Bernstorff
 
På foranledning af hans landsmand, Camerer, drog han derpå som praktiserede læge til Slesvig, hvor hans adgang til etatsråd Ericius's hjem, hvis sønner han havde studeret med i Göttingen, gav andledning til hans første ægteskab.Grev Schmettau, der som general dengang lå med sit regiment i Slesvig, satte pris på den unge mand og anbefalede ham på det varmeste til grev Bernstorff, som i året 1751 flyttede til København som dansk udenrigsminister og oversekretær i Det Tyske Kancelli. Bernstorrf skaffede sig yderliger oplysning hos Haller, og - Oeders lykke var gjort.
Bernstorff, som straks ved dannelsen af hans så bemærkelsesværdige ministerium, så det forherliget ved flere værdige lærdes berømelse, såsom en Klopstoch, en Cramer, en Berger og adskillige andre, beviste også sin klogskab i valget af dygtigheder ved hans antagelse af Oeder. Samlingen af alle disse mænd vil for altid i Danmarks historie udmærke Frederik V's tidsalder inden for videnskaberne
 
    



Ankomst til København

disputatsen 

botanisk institut

Ved Københavns universitet savnedes et botanisk institut, og til dets anlæggelse skulle Oeder anvendes. Efter gældende akademiske love skulle en offentlig disputats gå forud for udnævnelsen til professor. Som emne for denne valgte Oeder den Haller'ske lære om irritabilitet, en dengang ny teori. Efter kyndiges udsagn er da også hans disputats - "de irritabilitate"- en af de bedste om dette emne, selv om Haller ikke var helt tilfreds med den. Thi Oeder havde gjort sig sine egne tanker derom, - han fulgtes nok med Haller, men fulgte ikke efter ham.

Det offentlige forsvar for disputatsen forløb ikke særligt vellykket. I evne til at disputere stod Oeder tilbage, ikke mindst for den samtidige fysikus på Fyn, dr. Eichel. Disputatsen faldt så negativt ud for ham, at regeringen ikke fandt det tilrådeligt straks at ansætte ham ved universitetet.

Han blev da i stedet kongelig professor. Det i 1752 på konglig bekostning oprettede botaniske institut blev uafhængigt  af universitetet, og ledelsen betroedes alene Oeder under grev Moltkes direktion. Hensigtrn var dog, at instituttet med tiden skulle forenes med universitetet. Alene den omstændighed at overdrage en "fremmed" dette anlægs arbejde, - (helt bortset fra hans uvanthed mad at forelæse fra katederet), - og at tilsidesætte universitetet, og at al dette var sket under hoffets umiddelbare beskyttelse, satte straks fra begyndelsen universitetet op mod det nye institut og skabte Oeders mange modstandere.

Alligevel kom foretagendet godt fra start. Den botaniske have blev anlagt nær ved toldboden og ved indgangen til havnen. Man begyndte også at foretage indsamlinger til et bibliotek og til en samling af naturhistoriske sjældenheder.

Endelig i begyndelsen af året 1754 blev Oeder udnævnt til professor i botanik ved Københavns universitet, og året efter tiltrådte han sine botaniske rejser gennem de danske stater for indsamligen til "Flora Danica".
 
    



Botaniske rejser -
specielt i Norge

Hn gjorde en begyndelse i Norge, et land som han kom til at holde meget af, og om hvilket han senere talte med stor varme, når lejlighed bød sig.

I det første år, 1755, orienterede han sig i omegnen af Christiania og Kongsberg. I året 1756 rejste han gennem Gudbrandsdalen, over Dovre Fjeld til Trondheim; derfra over Rørosvtilbage til Christiania. Den trejde sommer  var han beskæftiget i Chrsitiansands stift (på søsiden), både på den ene og den anden side af Lindesnæs. Tillige kom han gennem bjergområdet Heckfjell og Telemarken. I sommeren 1758 rejste han langs kysten fra Stavanger, gennme Bergens stift til Trondheim; og isommeren 1759 beså han en del af Nordlandet til Rana  .

Hele livet igennem kunne han ikke stærkt nok berømme, hvilke beskedenhed, parret med godmodighed og en klar, sund fornuft, han specielt havde fundet hos den norske bonde.

Den rejsende botaniker, mere end nogen anden, har lejlighed til at studere en nations psyke, efterforske manglerne i dens tilstand, retsvæsenets indre væsen, efterspore erhvervskilderne og deres hindringer, som skik og brug i det hele taget, - han ser, hvordan tingene viser sig, og hvordan man skal gribe alt i farten.

Hans stilling som forsker og lærd giver ham adgang til de fornemmes huse og skaffer ham fortrolighed hos belæste personer i alle stænder. Men hans hverv fører ham også ofte bort fra den slagne landevej, når han må søge ly i armodens hytte.

For denne mand, der ikke bære noget afskrækkende offentligt stempel, men som blot synes at rette sin opmærksomhed mod urterne på marken, - for ham åbner sig uden tilbageholdenhed både landmandens og borgernes hjerte; den fattiges som den riges; lærerens som den erhvervsdrivende; og betragteren har til sidst - ved siden af den smukke kundskab om urter og blomster - skaffet sig den endnu skønnere menneskekundskab.

 



Samfundsøkonomiske indberetninger 

En sådan betragter var Oeder. Rosseau, menneskeforskeren, blev ved enden af sin livsbane også planteforsker. Oeder vandt mens han opsøgte planter, kundskab om mennesker og folkeslag.

Men ikke blot erhvervede han denne viden; han benyttede dan også til statens vel, - den stat, han havde viet sit arbejde.

Om sine botaniske arbejder, der senere måtte komme til udtryk i "Floraen", kunne han kun i ringe grad underholde sine velgører, Bernstorff og Moltke,. Derfor sendte han dem udover dette også rejderaporter og politisk-økonomiske betragtninger om Norge, som ministrene måtte finde så meget mere velkomne, som de kun kendte landet gennem finans-departementerne og disses årsregnskaber, men iøvrigt kun i ringe grad var underrettet om dette lands særlige behov.

Således skildrede han f. eks. muligheden for forbedring af sundhedsvæsnet, kornpriserne, udvikling af lansbruget i de bjergrige egne, vejvæsnet, nytten af at ophæve den norske odelsret (indfødsel og førstefødselsretten), der tyngedebefolkningen som en hindring for udvikling; han gengav en norsk bondes udtalelse om, at det ikke ville se godt ud i Norge, før skovene var blevet ryddet (!); han berettede om mange forretagender, der fortjente opmærksomhed og støtte fra nordiske borgere, købmænd og andre formående personer. 

Ligeledes refererede han ved en lejlighed an økonomisk redegørelse ( af Udsterns-Klosterhof) for det norske landbrug og dets forbedring, med særlig henblik på Bygsel gods, Almindingen og rydningsvæsen.

Jeg nævner udtrykkeligt de konkrete ting, om hvilke han skrev, og hvorom håndskrifter ligger foran mig.

Selv om de for størstedelen muligvis er for lokalt betonede til at kunne interessere at større og særligt tysk publikum, så vil dog den dansk-norske patriot, som herved er gjort bekendt med forholdene, måske ønske at uddybe sin viden og erfare, hvorledes en tænker som Oeder bedømte hans hjemlands tilstand.
