
Oeders sygdom og død

Han havde allerede i flere år haft lette tilfælde af podagra, som han ikke regnede for noget; mere betænkelig blev pludselig svimmelhed i det sidste år. Begge onder slog sig nu sammen mod hans ellers gode konstitution, og han bukkede under efter en næsten seks uger lang sygdom den 28. januar 1771.

Hans åndskraft forlod ham heller ikke under hans sygdom, og hans tanker om papirpenge, som han kastede sig ud i på sygelejet, optog ham stærkt på det tidspunkt.

Gerne var han blevet hos sin familie, i hvis skød han befandt sig så lykkelig. Med kristelig hengivenhed så han sin forvandling i møde, velsingnede faderligt børnene, som omgav ham og døde.- 
 
    



Wiedewelts gravmæle - dets tekster

Hans jordiske rester hviler under lindetræer på kirkegården uden for byen. Wiedewelts mejsel beskæftiger sig netop for tiden med et monument af nordisk marmor, som skal ære den bortgangnes minde blandt os, og som skal have følgende indskrift:


--------------------------------------------------------------------------------

(Forside:)
 
Hier ruhet
Georg Christian von Oeder
Stiftamtmann und Landvogt

-

Er war geboren 1728, d. 5. Febr.
Er stab 1791, d. 28. Jan.

-

Seine Werke
folgen ihm nach

-

Dem geliebten Gatten
setzte dies Denkmal
die tief gerühte Wittwe
Cathr. Gertr. v. Oeder geb, Mattheissen
 Oversætt.:

Her hviler
Georg Christian von Oeder
stiftamtmand og landfogde

-

Han blev født 1728, d. 5. Febr
Han døde 1791, d. 28. Jan.

-

Hans gerning er ham lig

Dette mindesmærke blev sat for den elskede
ægtemand af den bybt rørte enke
Cathr. Gertr. v. Oeder, født Mattheissen
 

--------------------------------------------------------------------------------

(Bagsiden)
 
Daniens 
Blumen und Kräuter
Sammelt´und flocht er zum dauerneden Kranz
-

Sichre Pflege
danken die Wittwe
Ihm

-

Ihn segnet der Dänische Landmann
welchem sein kühner Ruf
erster Bote der Freyheit ward
 Oversættelse:
Danmarks 
blomster og urter 
samlede og flettede han til en varig krans

-

Sikker omsorg takker enken ham for

-

Ham velsigner den danske bonde
for hvem hans modige krav
blev det første budskab om frihed.
 
 


   
Om ægteskab og børn

Oeder efterlod sig en enke og tre børn, en datter og to sønner. Hans første hustru, født Ericius, døde i begyndelsen af året 1776 og i slutningen af samme år ægtede han den ældste datter af den afdøde kgl. danske justitsråd Conrad Mattheissen i Altona. Hun overlevede ham. Dette andet ægteskab, der snart blev velsignet med børn, blev ham en kilde til de reneste hjemlige glæder.
Ret så sjældent er vel det eksempel han frembyder som en god ægtemand og en god fader, når man tænker på ham som en mand, der var overlæsset med arbejdsopgaver,- en mand for hvem både læsning og skribentvirksomhed i forbindelse dermed havde så stor tillokkels, og som - tør jeg nok sige - ængsteligt bekymrede sig for sit ry som lærd. Det var et skønt skue at se ham med sine sent fødte børn på skødet, at betragte, hvorledes han hang ved dem med glædestårer i øjnene og følte sig lykkelig for dem.

Denne kærlighed til børnene var det vel også, som bevægede ham til at opgive sine fordomme og et par år før sin død at erhverve sig et rigsadelspatent, som han i hvert fald ikke havde behov for. Mere end dette patent vil fadrens fortjeneste spore sønnerne til efterligning, og da vil staten sikkert også uden blik på adelsbrevet forstå at ære denne fortjeneste gennem hans sønner.

(Note: I Danmark, såvel som i Ansbach, er der tilstået dem indfødsret.)
 