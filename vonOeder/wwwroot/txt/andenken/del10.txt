
Oeders opfattelse af "forsynet"

I særdeleshed er begyndelsen af disse erindringer gennemglødet af taknemmelighed mod forsynet. "Det har ført mig til et sted, hvor jeg blev opfordret til at bringe mine grundsynspunkter til udføresel. Det har skaffet mig indflydelse, omend kun for kort tid. Det har ladet mig optræde til en sådan tid og under og under sådanne omstændigheder, der selv for det redeligste menneske må kaldes uakceptable, og det har nådigt bevaret mit uberygtede navn, ikke blot for at blive involveret i strafværdige forbindelser, men også mod sådanne følger af uvejret, som kan ramme selv den uskyldigste. Endeligt har forsynet fuldstændig befriet mig for nag og fjendskab fra dem, der hader mig på grund af mine anskuelser og min tænkemåde, uden at jeg har givet personlig anledning dertil, - og det har anvist mig et fristed i fred og ro under en anden herskers magtområde."

Men samtidig gennemtrængte der ham en følelse af, at han var kaldet til dra dette fristed endnu yderligere efter evne at gavne det danske rige, som han havde viet den bedste halvdel af sit liv.
 
  


  
Forslag til den nye danske regering - 
og dens svar

I denne overbevisning skrev han til prins (Arveprins ?) Frederiks daværende favorit, Guldberg, og tilbød sin tjeneste ved gennemførelsen af projektet vedrørende enkekassen, som han nu først efter 1773 havde udarbejdet (og omarbejdet) efter en ændret teori.

Ministeren svarede ham i april 1774: - at kongen ikke følte sig bevæget til at betjene sig af indsigte hos en embedsmand, der stod i en fremmed fyrstes tjeneste, til sine egne indre statsanliggender, og at kongen mente, det ville være uretfærdigt mod hans egne undersåtter, der var i stand tilbåde at undersøge og gennemføre et sådant projekt, der som man skulle finde det tilrådeligt at udføre."

I virkeligheden skaffede man sig nu i København overbevisning om det, som man i årene 1771, 1772, 1773 ikke uden stor og hårdnakket modstand ville indrømme Oeder.
Indretningen af den siden 1739 bestående militære enkekasse, der iøvrigt ved udvidelsen til andre stænder var blevet almen blev nu anset som ubrugelig, og ved slutningen af året 1775 oprettedes en ny almindelig enkekasse.
 




Oprettelsen af enkekasser - i Tyskland

Oeder, som var opfyldt af sin nye teori, bragte nu i 1776 ideer derom ud til et større publikum (i museum 1776). Han analyserede Den Københavnske, Calenbergs og Bremens enkekasse. Han indrømmede, at det var en kritisabel omstændighed ved enkekasser at selve institutionen endnu var for ung til, at man kunne fælde dom derover ud fra erfaringen. Han påviste imidlertid, hvor ved hans teori afveg fra prices, og han ønskede, at hver stat, der blot havde et befolkningsunderlag på ca. 100.000 mennesker, oprettede sin egen anstalt og derved hindrede, at dens beboer skulle søge tilflugt til anstalter i fremmede lande.

Han havde snart den fornøjelse at se sine ideer bragt til udførelse, idet Hamburg efter hans forslag oprettede en almindelig forsørgelsesanstalt.

I mellemtiden havde han ved hjælp af et par hundrede mennesker, som tilfældigt var udvalgt af det totale antal, foretaget en prøve, ved hvis hjælp han havde fundet ud af tilstrækkeligheden i hans hidtil anvendte tabeller, og han blev overbevist om, at det bidrag (præmie) men hidtil havde anset for tilstrækkeligt til en pension, ikke slog til.

Åbenhjertigt publicerede han denne opdagelse ikke blot for lederne af den hamburgske forsørgelsanstalt, men også over for et bredere publikum, og han beregnede nu andre tabeller efter en metode.

For Bremens enkekasse  opstillede han også dens "horoskop". Folk, der havde forstand på sagerne, gav ham ret, og de indså, at dersom de senere enker ikke skulle blive snydt og bedraget, måtte man formindske pensionerne med 40 procent. (MUSEUM 1779).

Den Oldenburgske landsregering var klog nok til at anerkende Oeders talent, der så utrætteligt søgte at skaffe sig en virkekreds uden for den anviste juridiske sfære og udnytte det til statens bedste. Han fik derfor den opgave at fremsætte en plan for en enkekasse for hertugdømmet Oldenburg og bispedømmet Lübeck. Han udførte det i samarbejde med den oldenburgske kammerdirektør, kammerherre von Hendorf, der havde bevist sin sagkundskab ved en betænkning han havde udarbejdet om Bremens enkekasse.Allerede ved udgangen af 1779 kom "Kassen for enker og forældreløse børn" i stand, - dens ledelse blev Oeder, Kammerherre von Hendorf og den daværende borgmester, justistsråd Arens. (Forordning udstedt i Eutin, den 1. november 1779)

De tabeller, som er vedlagt denne forordning, er beregnet efter den i MUSEUM beskrevne metode på en for alle let fattelig måde. Som grundlag er lagt Süssmilch´s dødelighedstabel, og rentefoden er fastsat til to procent halvårligt. Tabellerne er udført såvel på kapital- som kontributionsbasis (d.v.s. præmiebasis O.A.)

Hver interessent har valget, om han vil benytte den ene eller den anden af disse betalingsmåder for den pension, han begærer, - eller om han vil betale en vis del af pensionen med en kapitalydelse og resten med præmier hen ad vejen, - pensionen udmåles portionsvis på hver ti rigsdaler årlig pension. En kvinde, som har opnået retten til at nyde pensionen, oppebære denne livsvarigt, uanset nyt ægteskab. Imidlertid tilkommer det den mand, der erhverver ("tegner") pensionen, at disponere således, at pensionen kommer de børn tilgode, som han har avlet med hustruen, dersom hun som enke bestemmer sig for nyt ægteskab, - men vel at mærke: kun så længe modren er i live.

Og dette er et punkt, hvor denne specielle form afviger fra den sædvanlige fremgangsmåde. Beregningen lader sig nemlig ikke foretage på anden måde end under forudsætning af, at en hustru, der overlever sin mand, modtager pensionen i hele hendes resterende levetid. Dersom  den fordel, der udspringer af, at pensionen kunne inddrages ved et nyt ægteskab, lod sig indordne under beregning, så burde denne fordel komme alle de forsikrede tilgode og benyttes til en almindlig sænkning af pensionsprisen (kapital/præmie). Da dette efter Oeders mening ikke er muligt, og selve pensionsanstalten, der har ladet sine medlemmer betale den fulde pris, ingen ret har til den nævnte fordel, må pensionen nødvendigvis i hele modrens levetid udbetales til hende eller til erhververnes børn.

Anstalten kan anvendes af alle undersåtter, -dog kun for undersåtter, ikke fremmede. Rigets embedsmeænd er dog forpligtede til at indtræde i ordningen i forhold til deres embedes aflønning; det står dem frit for at gå ud over det foreskrevne pensionskvantum, - dog kan summen for den årlige pension ikke overskrider 500 rigsdaler.

Regenten, fra hvem ingen enkepension herefter kan forventes, lader i første række anstalten tilflyde 500 rigsdaler årligt, af hviket beløb administrationsomkostningerne kan bestrides, hvilket også kommer de ansatte tilgode som en lettelse i deres pligtkvanti, der skulle være: hver attende pfennig (=ca. 5 1/2 %)

Anstaltens kapital skal af borgerne anbringes i sikre landejendomme. Regenten er anstaltens garant, og enhver bihensigt i finansiel henseende skal udelukkes. Over bekosteligheden må og bør ingen interessent besvære sig, når han overvejer - så vidt det kan gøres for en almindelig menneskeforstand, hvad der er en sådan anstalts natur, og som kan blandes med svindelagtige begreber om at kunne købe sig store fordele for en ringe betaling. 
Tillige har man efter erfaringer, der bygger på afdøde ægtepar i dette land, fortaget undersøgelser og fundet ud af, at enkekasser ikke kan drives billigere for mennesker, der er undergivet de af Süssmilch konstaterede naturlove.

Dette er ånden i en anstalt, som nu efter en eksistens på tretten år har vist sig at være solid.

Oeder har der ved ikke blot i dette land sat sig et varigt minde, men tillige - som den færste, der har kastet lys over denne vigtige sag, - han har gjort sig fortjent af hele verden.

Men det er ikke det eneste minde, han har efterladt sig i hertugdømmet Oldenburg.





Opmåling af Oldenburg - Caspar Wessel

Under Oeders direktion og kontol forgik i årene 1782 til 1785 en landmåling i hele hertugdømmet Oldenburg, som udførtes af den til formålet udlånte kgl. danske landmåler, Caspar Wessel.

Denne måling er ligesom den danske grundlagt på forbundne trigonometriske og astronomiske observationer. Landmålingen strakte sig ikke blot over begge bredder og mundingen af Weserfloden, men kæden af triangler blev i overensstemmelse med nabolandenes regeringer bragt endnu videre lige til landspidsen ved Ritzebüttel, og derfra langs Elben lige til Freiburg og Hammelwörder, og derfra over til Glückstadt. Der rakte den danske triangelkæde den oldenburgske hånden. Steder, hvis nøjagtige beliggenhed er vigtig at kende for skibsfarten, udmundingerne af Elben og Weser, disse døre til Tyskland, har på denne måde fået deres præcise beliggenhed.
 