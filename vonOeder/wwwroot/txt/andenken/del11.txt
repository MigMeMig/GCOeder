
Plan for hele Tysklands geografiske videnskab

Oeder havde også på dette område, som ved botanikken, store og vidtrækkende ideer.

"Dersom," bemærkede han, "dersom dette eksempel, der er givet af vor regent, og efter min mening første gang i Tyskland, vækker til efterfølgelse, og der bliver opstillet flere triangelkæder, som går ud fra de bestående kæder på steder, der er forsynet med godt udstyrede og vel betjente observatorier, - f. eks. rækker fra Berlin til Holsten i forbindelse med det danske triangelsystem; fra Göttingen til den oldenburgske grænse til forbindelse med det oldenburgske triangelsystem; fra Göttingen til Mannheim o.s.v., - så ville et ønske fra mange store matematikere blive opfyldt og det bedste grundlag lagt for Tysklands geografi."

Efter at det trigonometriske net gennem Wessels arbejde var udspændt, påbegyndtes til videre udfyldning deraf geodæternes arbejde, hvis afslutning Oeder ikke fik oplevet.

Da hans plan med hensyn til udstrækning var vanskelig, havde han søgt at indvinde dette ved "intensivitet".
Selve opmålingen skulle nemlig føres helt ned i et hidtil eksempelløst, landøkonomisk detailarbejde. Heraf fulgte, at dersom men ikke havde ansat flere arbejdere dertil, ville hele arbejdet ikke være endt i mange år, efter hvis forløb det ville have vist sig, at arbejdet måtte fornyes på grund af de ændringer, som i mellemtiden var sket.
Efter Oeders død er planen blevet noget indskrænket, men vil alligevel stadigt kunne prise hans initiativ, når vi om få år besidder et fortræffeligt, smukt kort over hertugdømmet Oldenburg og dets grænser.
 
    



Bondefrigørelsen i Danmark 1786-1788

Disse arbejder, som han udførte ved siden af dommerembedet og efter hans sædvane med utrættelig energi, fik ham dog ikke til at fjerne blikket fra Danmark, hvis anliggender især intersserede ham til hans sidste dag.

Hvilken glæde må det da havde været for ham, da emnet: Bondestandens frihed blev aktuelt under den ædle kronprins´s auspicier; da hans grundsætninger, for hvilke han tidliger var blevet lagt for had, nu havde vundet overhånd, og da - i overensstemmelse med disse, en kommission til undersøgelse af forholdene mellem godsejere og bønder var blevet nedsat i Danmark.

For at bidrage til det gode resultat, så vidt det lå til ham, lod han ikke blot sin i 17769 udgivne "Betænkning" med "Tillæg" genoptrykke, men han supplerede skriftet med med endnu "Fem bilag", der under hans betragtninger over tilstanden af nationalmilitsen i Danmark; den nærmere undersøgelse af de i Danmark bestående forhold mellem godsejere og bønder samt de der ved fremkomne forslag har sikkert været velkomne for den nedsatte komission.
Men at bondefjendernes æt endnu ikke var uddød i Danmark, viser et skrift, i hvilket endnu i året 1786 forfatteren af "Betænkningen" på en uværdig måde bliver bagtalt for sine synspunkter - og tilmed på et falsk og opspundet grundlag. Publikum viste dog smædeskriveren den fortjente foragt, allerede før den smædede selv havde værdiget ham et svar. (Note: Oeders "Appell en das Dänische Publikum" ( i Neue Kieler Magazin). Pjecen er også aftrykt andetsteds. En mindre betydende fejde havde han i 1781 med professor Fabricius, som for at retfærdiggøre den danske "indfødsret" var uretfærdig mod Oeder. Se Oeders "Rüge einer Zudringlichkeit".)

Den fornemste retfærdiggørelse var resultatet af den nedsatte kommission, nemlig Forordningen af 20. juni1788.

Her fandt man grunden til, at Frederik IV´s ædle hensigt med at forbedre bondens tilstand hidtil var blevet forfordelt: indretningen af landmilitsen. Den forbedrede denne institution og tilføjede tillidsfuldt: "Bestemmelsen, som binder bønderne til godset skla totalt ophøre den !. januar 1800." 

(Note : Teksten har: "Das Land, welches die Bauern an die Güter bindet, soll vom 1sten Januar des Jahres 1800 gänzlich aufhören". Ordret "Land" må være fejllæst eller fejltrykt i stedet for "Band". O.A.)
 




Opfordring til at vende tilbage til Danmark

Havde Oeder været ynger, ville han måske under de nuværende lykkelige udsigter havde fulgt den opfordring til tilbagevenden til Danmark, der tilgik ham på den tid.

Denne anerkendelse af hans fortjenester og af den uret, som var begået imod ham, forsødede imidlertid hans sidste dage, - han følte sig uforanderligt viet til Danmarks ve og vel.

Ikke blot gik han efter ønske dem til hånde, som sad i ministriet, med oplysninger og udredninger, men han fortsatte også arbejdet med direkte skrifter.

På denne tid kæmpede men heftigt i Danmark om de nye mønt- og banktiltag i Holsten. Også her var Oeder i sit rette element og udviklede sine ideer, kort og fyndigt, i forskellige indlæg om papirpenge, om banko, kurant og mønter, alle med henblik på de nævnte tiltag. Han indskærpede, at en seddelbanks eneste eksistensmulighed beror på den erfaringsmæssigt bekræftede overbevisning om, af hver af dens sedler er lige så god som klingende mønt: derfor kommer alt an på opretholdelsen af denne sarte plante, folkeopinionen.

I det store og hele var han ingen ven af dette nye tiltag.
Men han var den eneste kritiker, der i sine bedømmelser ikke blot rev ned, men samtidig byggede op, - ikke blot fremhævede, hvad der efter hans mening ikke burde ske, men desuden antydede, hvorledes man havde kunnet gribe sagen an på en anden måde.
 
    



Papirpenge, møntvæsen etc.

Den sidste afhandling om papirpenge er også bemærkelsesværdig for dens dom over Frankrig.

"I den sidste tid" siger han "fremtræder for alverdens øjne et statsfænomen, egentlig for anden gang i den samme stats sidste århundrede, der tvangsmæssigt giver en så umådelig del som over det halve af sin statsgæld skikkelse af papirpenge, - vil udskrive forskrivninger på denne gæld uden at have sat nogen bestemt tid for deres realisation, men som alle lyder "på sigt", alle er de altså lige nær realisation , - en stat, hvor papirpenge endnu ikke eksisterer, hvor man ikke er vant til deres brug og omløb, men hvor denne slags penge pludseligt indføres, - egentlig bliver påtvunget modtageren. Allerede i sig selv udgør denne stats gæld en så enorm masse, at overhovedet miligheden for afdrag derpå er svær at begribe; - afdrag, der nødvendigvis må ske gradvis, så at hver del af gælden fra tid til anden når frem til realisation og betaling.

Dog ejer denne stat også store hjælpemidler, som imidlertid er vanskelig både at overskue og beregne. - Men om cirkulationen af en mængde forskrivninger, der måske svarer til den hele sum af alt i verden eksistrende guld og sølv, og som alle er lige nær - eller lige fjernt - fra deres realisation - - om en sådan cirkulation kan jeg ikke danne mig noget begreb, og forestillingen om den deraf forventede forvirring er mildest talt rystende for min indbildningskraft.

For eksempel begriber jeg ikke, hvorledes metalpenge vil kunne klare sig over for en så umådelig, stor mængde af papirpenge, - hvorledes en stat, forudsat at den kan undvære metalpenge til indenlandsk brug, kan drive udenlandshandel uden metalpenge.Hvordan kan den i de politiske forhold til omverdenen klare sine behov uden metalpenge.

For det forbliver vel en sandhed, - i det mindste formår jeg ikke at løsrive mig fra den gammeldags  tro, - at kun "virkelige" penge (og hved der i vreden anses derfor), kun virkelige penge er "nervus rerum gerendarum" (drivfjederen til at alting sker): Helt bortset fra andre betænkelighedere, må man ikke have overvejet den meget mulige og højst bekymrende indblanding af falske papirpenge i den umådelige mængde af papiranvisninger, heller ej den advarende grundsætning "at hvad menneskehænder fremstiller, kan menneskehænder eftergøre."
 



  
Middel mod forfalsning af pengesedler

Af denne så sande grundsætning følger da, at en fuldstændig forhindring af sedlernes forfalskning er umulig. Den største mulige vanskeliggørelse   af efterligning og forfalskning er altså det eneste, der kan stræbes hen imod.

Oeder har også gjort dette til genstand for sin virksomme eftertanke, og han har fundet et middel. Naturligvis er det kun sikkert, så længe der er en hemmelighed, regeringen besidder. De derom foreliggende papirer, om hvis afståelse Oeder allerede i de sidste år af sit liv lå i underhandling med nogle regeringer , er straks efter hans død forseglet, og afventer nu regentens mening,  - om han finder de tanker, som Oeder har næret om en så vigtig sag, for at være så værdifuld, at de ikke må gå til grunde.

Opsatsen om papirpenge skrev Oeder den 30. oktober 1790, og det er det sidste, han her skrevet for offentligheden.
 