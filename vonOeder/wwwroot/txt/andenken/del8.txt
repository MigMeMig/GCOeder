
Planer om en almindelig 
Enkekasse

En af de vigtigste blandt hans arbejdsopgaver var at udarbejde planen for en almindelig enkekasse.

"Har jeg ellers," udtaler han, "ikke gjort mig fortjent på anden måde af konge og land, så har jeg på dette om råde uimodsigeligt og i væsentligt omfang gjort mig fortjent for, hvad jeg her har ydet. Ubesrideligt er jeg den første, som på dette område har tændt et lys i Danmark, hvor dog forskellige slags enkekasser har været forsøgt. Jeg har opdaget de fejl, der blev begået ved den i året 1739 oprettede militære enkekasse - med utak fra generalitets- og kommissariatskollegiet, der iøvrigt totalt savner indsigt i denne sag ( i hvert fald i 1771), - og jeg har påvist, at kongen, hvem man havde gjort til garant for det slette institut, stod over for et tab på elve tønder guld med de allerede overtagne forpligtelser, og at forsættelsen af anstalten på samme basis ville føre til en grænseløs risiko.

Jeg har udarbejdet planen for en bedre enkekasse efter et forbedret Calenberg´sk beregningsgrundlag; og da jeg havde sat mig for at undersøge sagen lige til grunden, har jeg arbejdet med mange tilgrænsende emner til udmattelse for legme og sjæl - uden nogensinde at have modtaget tak derfor.

(Note: Til denne høre skriftet: "Raisonnemens über Wittwenkassen", til hvilken der også blev skrevet "Zusätze"
 




Finanskollegiet oprettes 29/5 1771.
Dets funktioner.

Den 29 maj 1771 oprettedes Finanskollegiet.

"Jeg kan," skriver Oeder, "ved gud bedyre, at uagtet jeg den samme dags formiddag, da denne kabinetsordre til oprettelse af dette kollegium blev udfærdiget, havde talt med Struensee, havde jeg ikke før grev von Holsteins offentliggørelse af denne ordre kendskab til, at kollegiet virkelig ville blive oprettet, -jeg vidste ikke, at jeg selv skulle være medlem deraf,- ejheller hvem de øvrige medlemmer skulle være, og jeg vidste intetom lønnen eller placeringen.
Men når dette er sagt, er det dog samtidig sandt, at tanken om dette kollegium, adskillelsen af finans- og kommercekollegierne, fordelingen af det gamle kammer i tre kamre, bibeholdelsen af deres indbyrdes sammenhæng og sammenhægen med finanskollegiet ved hjælp af en deputeret leder af hvert kammer, altsammen stammer fra mig; - men ikke forbidelsen mellem tilsynet med erhverslivet ( det høre hjemme et Økonomi-kollegium) og forvaltningen af statens indkomster, - heller ikke flytningen fra kancellierne til finanskollegiet af de mange politiopgaver, hvorved dette kollegium til min store sorg blev overvældet med opkrævninger af afgifter.
Samtidig meg at jeg udtrykte mine tanker over for Struensee, forudsatte jeg, at jeg selv forblev i forbindelse med kabinettet og ikke ville komme i videre forbindelse med finanserne, end hvad der allerede overhovedet var nødvendigt, for at jeg kunne skaffe mig det kendskab og de data, som var nødvendige for mig i mit arbejde for kabinettet, - dem skulle jeg kunne hente ved selve kilden."

"Kongen havde selv," fortsætter Oeder, "foreslået de tre deputerede fra finanskollegiet, der hver især skulle udnævnes til leder af de tre nye kamre, at de selv skulle anbefale, med hvilken personer stillingerne i kamrene skulle besættes. Jeg blev lidt forskrækket over dette, over den magt, som var mine hænder betroet, og jeg indledte forvaltningen af mit embede med en søvnløs nat, hvorpå flere lignende skulle følge, og den kommende tid rummede kun få glade stunder og særdeles mange bekymrede; men jeg husker også, at det kun drejede sig om forholdene i finanskollegiet og vedrørende finanssager, ikke de timer der blev tilbragt i Det norske kammer. for der har jeg ligesom i General-Landvæsenskommissionen, som jeg ved indtræden i finanskollegiet måtte forlade, arbejdet med stor fornøjelse.
Det er, gudskelov, lykkedes for mig at besætte dette kammer med værdige mænd, uden at undertrykke nogen, og at arbejde i eksemplarisk enighed sammen med disse værdifulde medarbejder, således at jeg ved min fratrædelse har kunne tage den tilfredshed med mig at forlade et velindrettet, hos den norske nation afholdt og hos det københavnske publikum vel agtet kollegium, og også for min egen at have erhvervet den agtelse, at jeg har ledet dette vigtige departement uden dadel og med anstand."
 




Struenseees fald

Den 17. januar 1772 blev den bemærkelsesværdige dag , der bragte Struensee og så mange af hans tilhængere (ordet: "Anhänger" bør måske her snarere oversættes: medarbejder) fordærv.

Oeder, som intet vidste om, at struensee natten forud var arresteret, ankom om morgenen derefter med sagsakter til Struensees bolig, og fik først da af vagten med skræk at vide , hvad der var sket.

Men bevistheden om, at han havde tjent staten og ikke Struensee beroligede ham snart. Faktisk forblev Oeder til en begyndelse på sin plads som den uplettede person, for hvis patriotisme og troskab offentlighedens røst garanterede.

Der blev nedsat en Undersøgelseskommision vedrørenden Civiletatens gennemførte forandringer siden 15. september 1770.

Oeder erklærede har frimodigt, at finanskollegiets forfatning for størstedelen hidrørte fra ham, og han anførte de grunde, der havde bevæget ham dertil. 
 
    



Forholdet til Norge

"Man kan forkaste min plan," skriver han, "men jeg tillader ingen at se ned på den. Lad kritikerne være en nok så velfunderet samfundsøkonom, og lad ham foreholde mig kundskaber, hvortil man kin kan nå ved rutinens hjælp, så vil jeg dog sige: "Anche io sono pittore" (også jeg er kunstmaler. O.A.); og jeg påtager mig at stå til ansvar for min plan, - det være over for såvel mester som svend. Jeg må helt specielt gøre den bemærkning, at der i lange tider ikke var foretaget noget skridt, der havde passet den norske nation bedre end oprettelsen af et særligt kammer til behandling af dette lands samfundsøkonomiske forhold (som helt naturligt er lige så forskellige fra de øvrige kongelige staters samfundsøkonomi, som hele dette lands økonomi er det), og det skabte også tilfredshed, at dette kammer fortrinsvis blev besat med nordmænd.
Ofte og længe nok har nordmændene klaget over, at man behandler Norge, som er et med Danmark frivilligt forbundet rige, som en lavtstående provins. Sjældent anvendes ordmænd i kammeret, og ikke altid på grundlag af den bedste udvælgelse."  
 
  


  
Finanskollegiet reformeres -
Oeder udtræder

Men hans begrundelser gjaldt ikke længere. Finanskollegiet skulle atter bringes i den gamle tilstand, og Oeder kunne altså ikke blive på sin post.

Han forlod kollegiet, allerede før reformationskommisionen havde endt sin undersøgelse. Dette skete den 11. juli 1772.
 
 



   
Intermezzi om diverse 
"udnævnelser"

Til en begyndelse udnævnte man ham til den ærefulde stilling som stiftamtmand i Bergen, med en årsløn på 1500 daler.
Men han havde subjektive grunde, hvorfor han følte sig bevæget til at afslå denne post. Ved kongelig bestallning  af den 13. juli 1772 udnævntes han derpå til stiftamtmand i Trondheim med samme løn, men yderliger 500 daler til rejse og etablering.

Oeder var fuldstændig tilfreds med denne afgørrelse, selv om han ikke kunne begribe, hvorledes man i det hele taget kunne fjerne ham, lige før den vigtige igangsættelse af enkekassen skulle finde sted.

Ham udbad sig og fik tilladelse til en rejse til Tyskland forud for forflyttelsen.

Bevæggrunden til denne rejse var hans hustrus sygeligehed. Hun var datter af etatsråd Ericius (Slesvig), og de var blevet viet i 1755. (rejsen gik til Bad Rheburg. O.A.)
 
   


 
Oeders forbigåelse og hans forestillinger
over for den nye regering
 
Da han i oktober 1772 vendte tilbage over Elben fra sin rejse til Bad Rheburg, læste han i en Altona-avis, at en anden i stedet for ham var udnævnt til stiftamtmand i Trondheim. Man tænker sig denne redelige mands bestytelse, hvis fravær hans modstandere havde udnyttet til at styrte han. Selv disse fjender frygtede dog hans tilbagekomst til København og fik derfor udvirket  en stævning imod ham, som gik ud på , at han indtil der forelå noget om en anden stilling skulle tage ophold i Slesvig eller Holsten.

Men Oeder, der i tillid til sin retfærdige sag turde træde åbent frem for enhver, lodsig ikke afskrække. Han ilede direkte til København og besværede sig i en privat audiens hos enkedronning Julianen Marie over den uværdige fremgangsmåde, ved hvilken man under hans fravær uden nogensomhelst grund havde berøvet ham hans stilling og forhånet ham over for omverdenen. Man undskyldte sig med, at omstændighederne havde nødvendiggjort en forandring med stiftamtmandsembedet i Trondheim, idet rygterne om krigerske bevægelser i Sverige havde gjort ansættelsen af en militærperson nødvendig i dette grænseområde.

 



Hertug Ferdignand af 
Braunschweig intervenerer

Samtidig med alt dette havde Oeder i den forvirring, hvori han befandt sig, gennem sin broder, der var kammerråd og hofråd i Braunschweig, henvendt sig til hertug Ferdinand, som var broder til enkedronningen, og havde udbedt sig hans anbefaling og støtte. For af gøre den uret, der var overgået ham indlysende, forelage han hertugen et memorandum, hvori han skildrede den rækkefølge af omstændigheder, der havde ført ham fra botanikken til statens sager. Hertugen sendte dette memorandum til København, og en så gyldig anbefaling havde en gunstig virkning for den krænkede. Men den havde også en modsat virkning hos dem, for hvem den vej, som Oeder havde fundet til at bringe sagen frem på rette sted, var dem lige så meget imod, som den var uventet.

Ganske vist kunne han nu ikke uden videre trædes ned, men hans modstandere var så meget mere indstillet på at arbejde for hans fjernelse.

Det første, der skete var, at han modtog en resulotion om, at han kunne forvente en amtmandsstilling i Holsten, som kunne sidestilles med Trondheim-stillingen; og med denne forsikring forlod Oeder i juni 1773 København.

Men denne fjernelse fra hovedstaden alene var ikke hans fjender nok. En mand, så virksom som Oeder, der altid havde mod til at holde hovedet højt, var for dem en farlig mand, ligegyldigt hvor han befandt sig i riget.
Hvad kunne de ønske sig bedre end det forestående mageskifte med grevskaberne Oldenburg og Delmenhorst ?
 