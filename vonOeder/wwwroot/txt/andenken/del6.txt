
Udgivelse af "Betænkning..." 
på tysk og dansk
 
Betænkningen var oprindeligt ikke tænkt til at blive trykt, men Oeder begrundede forventning var ( efter Moltkes oprindelige udtalelse), at han selv skulle overrække kongen manuskriptet (som ganske vist var forskellig fra den senere trykte tekst). Men betænkningen var vel ikke i et og alt faldet ud, som Molkte havde ønsket det. Ministeren trak sig tilbage, og Oeder blev tilbudt 100 dukater som gave for sin ulejlighed. Han følte, at man på den måde ville bringe ham til - ikke blot ædelmodigt at afslå gaven - men også nu at lade skriftet offentliggøre. I året 1769 lod han det, omend anonymt, trykke, og han tilegnede kongen det. (Udgivet i Frankfurt og Leipzig 1769 O.A.)

Tyskland, for hvilket disse ideer allerede var kendt, - det tyskland modtog skriftet med fortjent bifald. I Danmark skabte det stor opsigt og blev oversat til det danske sprog. (oversætteren var Berthold Joh. Lodde, udgivelsesåret1769. O.A.)

De store godsejere var højst utilfredse. De mente, at de havde en vigtig interesse i, at livegenskabet ikke blev ophævet. Deres bønder er så at sige deres tjenerskab og tilhører kun staten gennem dem. Ophævelsen af livegenskabet, troede de, ville løse dette bånd; al suverænitet over bønderne ville umiddelbart overgå til regeringen, følgelig ville landbrugets struktur og dermed også deres store indflydelse i regeringssager miste sin stærkeste støtte. Nu blev livegenskabet prist som adlens største klenodie, og det blev gentaget, at ophævelsen deraf ikke havde andet til hensigt end at undertrykke adlen og dermed den nuværede tilstand på landet.

Officielt førte man et andet sprog. Man så gerne, at ophævelsen af forholdet mellem godsejer og bønder blev gjordt til en opsætsighed mod suveræniteten.

"Betænkningens forfatter," hed det, "vil indrømme en frihed, som end ikke kan tænkes i de allerfrieste stater. Der mangler kun, at betegnelserne for grevskab, baronier og herregårde (ifølge forfatterens forslag) skal ophøre, - så vil man være fuldstændig republikansk."

Dette foranledigede Oeder til i året 1770 at skrive "Tillæg til betænkningen", som derpå blev trykt i 1771 , og forsyne det med den herlige indskrift af plinius: " Verum fatentibus latifundia perdidere Italiam, jam vero et provincias." For at tilstå sanheden, så var de store landgodser Italiens fordærv, og nu går det ikke provinserne bedre).

Dette tillæg anså Oeder, som han adskillige gange har udtalt, for sit bedste værk. Og faktisk indeholdt denne lille bog - udover mangen nærmere definition på tidligere udtalelser - en nærmere anvendelse af tankerne for Danmark og en gendrivelse af nogle af de indvendninger, som var rejst imod ham.

"Det er urimeligt," siger han, "hvis man anføre bøndernes dårlige økonomi, deres dumhed, egensind og genstridighed som en grund for at bibeholde livegenskabet. Det er ubilligt, når man lægger det undertrykte menneske følgerne af undertrykkelsen til last."


Blandt andet vendte han sit blik mod de andre europæiske stater og påviste, at Storbritannien bedst kunne tjene som forbillede for Danmark og hertugdømmerne på grund af den lignende beliggenhed i og ved havet, på grund af den lignende beskaffenhed af jorden med en ringe forskel i klima, og på grund af det lignende samfundsøkonomiske grundlag, der i begge lande består i agerbrug og kvægavl.

"Uden hoveriarbejde og uden hovedgårde ar england i en blomstrende tilstand. Det har en anset og rig adel, der med glans og fornøjelse lever af sine godser. Alt dette er kendt for enhver af os, og dog hedder det uophørligt: Hvad skal der blive af adlen, når hovedgårdene ophæves ?" o.s.v. ( Note: Anmeldse i et Hamburger-tidsskrift 1771: "Kritikken rummer fortræffelige bemærkninger og må stamme fra en meget kyndig mand. (Jeg har skrevt dette, da jeg anså livmedikus Hensler for at være forfatteren.))  



 
  
    

Folketællingen 1769,
bearbejdes af Oeder

Dog - nok om dette emne. Jeg går nu over til en anden opgave, som Oeder fik overdraget i begydelsen af året 1770. Den 15. august 1769 foregik en almindelig folketælling i alle de kongelige*) stater i Europa. De derved indkomne lister blev efter kongelig befaling af Rentekammeret overleveret til Oeder den 18. april 1770, for at han kunne uddrage resultatet af disse lister, anstille betragtninger derover og forelægge en plan for tilrettelæggelsen af fremtidige folketællinger. Bearbejdelsen af listerne var så besværlig, og Oeder blev snart efter inddraget i så mange andre aktiviteter, at han først i året 1772 kunne forelægge Rentekammeret resultaterne. Da denne redegørelse, som i lige grad er vigtig for dansk statestik og for politisk aritmetik, nu er aftrykt i Heinzes "Samlung zur Geschichte und Staatswissenschaft", Göttingen 1789, kan publikum også her beundre mandens sans for tal og hans forbløffende flid.

Nogle af de mere betydningsfulde resultater er følgende:

De danske staters befolkning udgør højst 2.100.000.

Danmark, så vidt det består af øer, er tættere befolket end Slesvig, - Slesvig bedre end Holsten,- men Oldenburg bedre end alle de nævnte landsdele.

Befolkningen i Danmark og dets tyske bilande tilsammen har et befolkningsgennemsnit på 1305 pr. kvadratmil....o.s.v.
 
*) Det dansk-norske monarki   





Om lotterier

Blandt mere åbenhjertige bemærkninger rammer hans patriotiske iver også tallotterierne: "Alle gode politiske og moralske grunde," siger han, "forener sig mod denne skadelige opfindelse, som er en skændsel for den menneskelige fornuft. Hele tallotteriet er si sig selv et "jeu de dupe" (narrespil O.A.), hvor der slet intet forhold er mellem de spillendes store risiko og den for dem ringe gevinstsandsynlighed, og det er anstifteren af det store udbredte onde, at de så talrige almindelige mennesker bliver draget bort fra de retmæssige veje og måder til at erhverve sig udkomme på, draget bort fra flid og sparsommelighed, og i stedet fyldt med en opfattelse af, at de kan blive lykkelige ved lediggang uden arbejde, en bedragerisk tankegang, og forledet til at tragte efter "uærlige penge"."

Ved denne lejlighed behandlede han også (som senere beskrevet i MUSEUM) den næppe pålidelige metode: at bestemme et lands geografiske omfang eller areal gennem udsnit og afmåling af partielle landkort.  
 




Ophævelsen af det
botaniske institut 

Endnu inden for året 1770 blev Oeder unddraget sit botaniske arbejde ved ophævelsen af det botaniske institut. Allerede Frederik V ville i sine sidste år overdrage instituttet til universitetet med et årligt tilskud på 3000 daler fra sin partikulærkasse. Men den indgroede forbitrelse var stærk nok til at universitetet afslog denne kongelige gave. Man arbejdede derimod på oprettelsen af en ny botanisk have ved selve unversitetet, selv om der savnedes såvel plads dertil som egne indre kræfter, som kunne føre planen ud i livet. Netop i året 1770 gik man så vidt, at man hos kongen ansøgte om understøttelse til det nye universitetsinstitut. Det Oeder'ske institut var i mellemtiden nået så langt, at den mindste af de to dele af haven, som var gennemskåret af en landevej, (den yderste ende af Amaliegade, O.A.), var fuldstændig færdigindrettet og tilplantet, mens den største del, som lå nærmest Toldboden, og som først med stor omkostning skulle opfyldes, var bragt så langt, at også den nu skulle forsynes med planter.

Netop på det tidspunkt ønskede man at anlægge en stabel-plads-handel i København; til det formål skulle der bygges lagerhuse i nærheden af Toldboden, og til det brug ville den større del af den botaniske have kunne afgive plads. Universitetet, hed det, vil dog have en helt igennem ny have; det gentagne tilbud om en sammenlægning af instituttet, som det nu var, bliver afslået; men lader derfor universitetet få sin vilje, skænker det den mindre, fuldt indrettede have, - et mindre, rimeligt årligt beløb til hjælp (det blev 300 daler), - og universitetet er tilfreds ! Partikulærkassen har derved sparet en udgift, og handelen har vundet en plads til lagerbygninger.

Oeder klagede ganske vist over, at man ville lade et institut, som han med rette kunne kalde sit, falde og dermed begrave ham selv under ruinerne af de sammenstyrtede mure. Man svarer ham, at han skulle anvendes til andre formål.

Ved en kongelig resolution af 9. juni 1770 ophævedes det botaniske institut, og med hensyn til Oeder blev der tilføjet:

- at hen, der med berømmelse og til Hans Majestæts tilfredshed havde ledet det hidtidige institut, og hvem Hans Majestæt havde bestemt for andre formål, skulle forblive i kongelig tjeneste og først og fremmest beskæftige sig med "Flora Danica" og derfor bevare sin gage som hidtil. 
 