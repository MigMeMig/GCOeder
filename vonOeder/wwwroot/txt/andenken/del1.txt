Til minde om Oeder
af
Gerhard Anton von Halem
Altona 1793

Oversat af 
Ernst Willumsen
Frederiksberg 1985


Oversætterens forord

Navnet Georg Christian Oeder er i Danmark først og fremmeest kendt i to forbindelser. Han var skaber og fra 1760 igangsætter af udgivelsen af det botaniske pragtværk "Flora Danica", og fra 1769 var han i skrift og tale en af dem, der forberedte bondens frigørelse. Hans øvrige aktiviteter var mange og forskellige, men træder i baggrunden for disse to. Dagbøger eller nogen form for selvbiografi efterlod han sig ikke ved sin død i 1791; Men Gerhard Anton von Halem, der siden 1773 havde et nært kendskab til ham og arbejdede sammen med ham, har i sin bog "Andenken an Oeder" sat ham et smukt minde.Men hvad er så årsagen til, at jeg næsten 200 år efter von Halems bog fra 1793 oversætter den til dansk ?

En af mine oldemødre fik ved sin dåb i 1832 navnet Caroline Mathilde Oeder. Det var en tydelig hyldst til den dronning, som Georg Christian Oeder så ridderligt forsvarede i 1772. Også i forholdet til grev Struensee udviste han betydeligt mod; for selv om han sikkert ikke har brudt sig synderligt meget om ham som menneske, beundrede han Struensses fremskridtsvenlige aktiviteter og han nægtede at vidne imod ham under den retsag, der førte til Struensees domfældelse og henretelse.
Følgerne blev - om ikke katastrofale, så dog højst ubehagelige for Oeder selv. Ved en "fornem" udnævnelse fjernedes han fra Danmark til Oldenburg, hvor han tilbragte sine 18 sidste leveår. Dog nød han der den tilfredsstillelse, at mange af de planer, han havde udkastet for Danmark, kom til udførelse til gavn for det lille hertugdømme, hvor han blev højt anset.
Ved studiet af Georg Christian Oeders har jeg fundet en ikke ringe lighed med mine personlige interesser og visse synsmåder. 
For eksempel har såvel Oeder som jeg fremsat planer om en koordineret uddanelse og et deraf følgende samarbejde på udskifningsbasis for hele Europa, - han for det botaniske område i 1760'erne, jeg for forsikringsuddanelsen i 1950'erne.
Oedrs plan faldt til jorden dengang, - trods mange støtteforanstaltninger; min lykkedes ved hjælp fra schweizisk, tysk og englsk side, og den trives vel efter mere end 25 år.
Livets tilfældigheder har ført til, at længe før mine studier af Oeders liv og levned har jeg først haft min daglige gang og mit arbejde gennem syv år i den Amaliegade-pavillon som hørte til Frederiks hospital, og hvor det viser sig, at Oeder har boet i ca. ti år. Dernæst har jeg i 37 år haft mit daglige arbejde i det Bernstorffske Palæ, som blev bygget og beboet af den mand, der i 1752 kaldte Oeder til Danmark, - her har også Oeder haft sin gang. Adskillelige gange i årenes løb er jeg kommet i huset på hjørnet af Stormgade og Frederiksholms Kanal (dengang: Kalleboderne 287), hvor Oeder boede de sidste tre år i København.

Efter at interessen for ham var vakt, har jeg stået i den kirke i Ansbach, hvor han blev døbt i 1728, jeg har besøgt hans mormors hus i Feuchtwangen, hvor han boede fra sit trejde til sit niende år, og dekanhuset i samme by, hvor hans fader rykkede ind som dekan og stiftsprædikant. Jeg har i Untere Karspüle over for universitetet i Göttingen betragtet det hus, hvori Oeders beundrede lærer, Albrecht von Haller, boede og vandret i den botaniske have, som Haller havde anlagt, og hvor han formidlede den botaniske interesse til sine studenter.
Og jeg har i byen Oldenburg, hvorfra Danmark engang hentede sit kongehus, gjort indkøb i det supermarked, der nu ligger, hvor før Rittergasse 16 lå, huset, hvor Oeder og von Halem boede sammen i tre år, - og beskuet den husrække på Marktplatz, hvor Oeder boede i et af husene indtil sin død.
På kirkegården uden for byen står ved kapellet i den fjernste ende en monumental gravsten, formet af Wiedewelt, på hvis bagside von Halem har digtet en smuk tekst, som dog i dag  er ulæselig, men som heldigvis kendes fra Halems bog.

Ved oversættelsen af Halems bog har jeg i nogen grad søgt af fastholde tonen fra 1700-tallet udne dog overdrevet at anvende udtryksformer fra den tids dansk. Stednavne, som stort set alle i bogen er gengivet i deres tyske form, har jeg så vidt muligt oversat efter det stedlige kaldenavn.
Af hensyn til senere læsere af oversættelsen har jeg i bogens sammenhængende tekst (168 oktav) indføjet afsnitsoverskrifter og yderliger benyttet disse til en fyldig indholdsfortegnelse, der faktisk udgør en "curriculum vitae". Desuden har jeg udover bogens egne noter, som dog ikke alle er medtaget, formet nogle få skildringer af personer og forhold, som den moderne læser vil kunne have nytte af.
Tilslut finder jeg anledning til at bringe en tak til dem, som ved deres interesse, inspiration og støtte til mit arbejde har givet mig lyst til oversættelsesarbejdet: Det gælder havearkitekt Vibeke Dahl, Hårlev, hvis oldefar Nicolaj gotfred Oeder som forældreløs blev opdraget og uddannet hos min tipoldefar, mens min oldemor var barn i hjemmet, - det gælder også lektor, cand. polit. Niels Bolwig, Århus hvis tilknytning til slægten Matthiessen i Altona gjorde Oeders eneste datter til hans fjerne grandtante, - og endelig kancellist Lizzi øder, den eneste i kredsen, som endnu bære navnet - omend stavet inutidigt dansk.
Sidst, men ikke mindst, vil, jeg takke min kone for hendes overbærenhed med mine periodiske fravær fra vort eget århundrede og for hendes deltagelse i mine rejser og undersøgelser, - hun har jo ret beset ikke den ringeste personlige tilknytning til emnet .
Oversættelsen blev til i nogle rekreationsuger efter en influenza ved vinterens afslutning.

Frederiksberg, i april 1985
Ernst Willumsen  
 



Til minde om Oeder
af
Halem

 
  Loquor aytem de homine, cui vivere
fuit cogitare Cic. tusc. V 
  

Her er tale om en mand,
for hvem det at leve var at tænke   
ALTONA
BEY JOHANN FRIEDRICH HAMMERICH
1793
 


Indledning

Det er min hensigt at kaste blikket tilnbage på en mands løbebane, - en mand, ved hvis hjælp den menneskelige viden og kundskab er forøget på flere områder, - en mand, ved hvis indsats en stor befolkningsruppe beredtes en større lykke i livet, - en mand som er værdig at kaldes: en menneske-slægtens velgører.
Hvem dvæler ikke gerne sammen med mig ved dette ædle menneskes grav ? Min begrundelse for at flette en krans om den afdødes urne ligger i det mangeårige venskab, som bandt mig til ham, ligger tillige i besiddelsen af nogle personlige, skriftlige notater fra den afdøde, - og fra den tillid, som hans værdige enke har vist mig ved sin opfordring til dette.
Hende -først af alle - tilegner jeg disse sider. 
 



Forældre, fødsel, barndom

Georg Christian Oeder, Edler von Oeder, var den tredje søn af Georg Ludwig Oeder, doctor theologiae og dekan i Feuchtwangen i fyrstedømmet Onolzbach. Hans moder var Margrete Sybille, født Hamberger. Den 3. februar 1728 fødtes han i byen Ansbach, hvor hans fader på det tidspunkt beklædte stillingen som konrektor ved gymnasiet. Allerede i hans trejde år tog hans retskafne bedstemoder, der da var blevet der da var blevet enke efter denkane, ham til sig i Feuchtwngen og opdrog ham til hans niende år, da hans fader tiltrådte dekanatet i Feuchtwangen og atter tog sønnen til sig. Til en begydelse lod han ham tage del i den offentlige undervisning i den lokale latinskole. Men fra hans tolvte år overtog faderen selv sønnens uddannelse, som allerede dengang lagde hans forkælighed for matematik, regning og tegning for dagen. Ved påsketid 1746 var han i stand til at blive optaget på universitetet i Göttingen..  
 
