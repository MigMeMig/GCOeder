
Landfoged i Oldenburg

Ved udgangen af året 1773 blev Oeder udnævnt til landfoged i Oldenburg. Denne stilling som langfoged var for lige at regne med den lovede holstenske amtmandsstilling, blev det sagt. Så sandt dette end kunne være med hensyn til indtægt, eftersom landfogedstillingen i Oldenburg indbragte ca. 2000 daler om året, lige så lidt lod stillingens anseelse sig sammenligne med den anden stillng.

Det nuværende hertugdømme (i 1793 O.A.) har fire "landsretter", hvor civilsager kun afgøres i første instans, mens kriminalsager behandles fra anklage til domfældelse. Hver ret er sammensat af en landfoged og en eller flere assessorer og sekretærer. Den i Oldenburg siddende landsret var den eneste, der ikke havde assessorer. Landfogeden i Oldenburg var altså den eneste dommer, der i de ham undlagte otte fogedretter skulle varetage retsplejen alene.

Oeder, som ikke var underrettet om alt dette, skrev nu til Oldenburg for at finde ud af, hvad en sådan landfogedstilling gik ud på, og om ham mon kunne klare den ved brugen af fornuftens lys ?- Hans vens svar derpå var, at han måtte tilstå, at det nok ville være nødvendigt, at man supplerede det med den vedtagne rets "lille lampelys"

Hvad skulle Oeder nu tage sig for i mellemtiden.

Omringet, som han var, af fjender, der kun ønskede at forbitre hans eksistens i Danmark, flygtede han, træt af kampen og med rimelig tillid til sit geni til den havn, der var ham anvist.

Sturz, som han havde kendt i København, nåede efter det store skibbrud sammen med ham i havn. Han blev som rådsherre knyttet til regeringen i Oldenburg. Således kom denne by til at "eje" to mænd, der hver især kunne have gjort et hvilkensomhelst land ære. De fik begge her en modtagelse, som deres anerkendte fortjenster kunne berettige dem til.
 
    



Den første tid i Oldenburg

Imidlertid var Oeders situation ved hans ankomst til Oldenburg i mange henseender beklagelsesværdig. I tyve år af hans liv havde botanikken og de dermed forbundne videnskaber været hovedsagen. Med møje og besvær havde han efter sit 40. år kastet sig helt ind i samfundsøkonomien, finanserne og den politiske regnekunst. Hans begreb om mangfoldige emner var blevet korrigeret, og hans hoved var fyldt med stor, samfundgavnlige ideer. Kærlighed til sit hverv havde besjælet ham, og udsigten til at han i resten af sin levetid helt og fuldt kunne være til nytte for det land, som han havde givet sine bedste kræfter, - det, som var blevet hans andet fædreland. Ved hans hjælp havde man nu forberedt bondestandens frihed,- forberedt åbningen af den norsk-islandske handel, ved hans hjælp forberedt en ny almindlig enkekasse. Alt dette var fuldendt , og fuldendt ved hans bistand, ved hans anstrengelser, hans nattevågen, alt til statens vel,- det var hans stolte ønske, den eneste ægte løn, som kalder på enhver nidkær embedsmand. På en gang blev det mangeårige bånd, der bandt ham til Danmark, revet over. Han så sejrsbevidstheden, den hånlige holdning hos sine fjender, og han havde måtte tåle den krænkelse, af en af hans fornemste modstandere, hvem hans besræbelser for bondestanden havde mishaget, ved afskeden med ministeriel-aristokratisk uforskammethed havde sagt ham lige i ansigtet: "-han har været en skadelig mand for Danmark !" (Sch.. R... - von Halems diskrete bogstaver dækker over: Joachim Otto Schack-Rathlou, der i 1788 af harme forlod sin statsministerpost da stavnsbåndet blev ophævet).

Sine projekter så han forsømt eller udført af andre, og i sit  46. år måtte han se sig selv - ikke blot under en anden fyrstes herredømme, men også forflytte til en helt anden gren af videnskaben, hvor han på ny måtte være lærling.
Hertil kom hans hustrus vedblivende sygdom; hun var blevet tilbage i Slesvig (formentlig hertugdømmet, ikke byen Slesvig O.A.) og hendes hypochondri var stadigt tiltagende. Hver postgang fik han nye og foruroligende efterretninger om hendes tilstand.
 




Von Halems personlige bekendtskab
med Oeder indledes

I disse prøvelsens stunder lærte jeg Oeder at kende. Han blev min husfælde. Meddelsom som han var - og med behov for at meddele sig netop da, - åbnede han ganske sit hjerte for mig, og jeg var i det mindste ikke nogen koldsindig tilhører til hans klager. Sædvanligvis spiste vi aftensmad alene sammen, og vor samtale fortsatte ofte langt ud på natten. 
Havde jeg dengang haft større sans for, hvad han fortalte, ville min biografi nu havde været mere interessant. Men jeg der var en ung mand på knapt 22 år, som just havde forladt det juridiske studium og som bare havde kastet et ganske almindeligt ynglingsblik på Rhinen og over Bæltet, - jeg glemte, lige så snart jeg havde hørt. Uindviet som jeg var i statsvidenskabens hemmeligheder og den politiske regnekunst, dokumenterede de stråler af lys, der gød sig ind i min sjæl, måske endnu stærkere mine grundbegrebers mørke. Også dengang beskæftigede den alvorlige Themis mig stærkt, ( retfærdighedens gudinde, O.A.) og netop det forbandt mig endnu stærkere med Oeder.

Han plejede ofte selv at spøge med sin nye stilling og sit ukendskeb til juraen. " Jeg må prise mig lykkelig," sagde han med er smil, " at man ikke har gjort mig til biskop !"- " Har de ikke," var hans første ord til mig, "har de ikke et eller andet sted en slags "juridisk tragt" , gennem hviken jeg hurtig kan opnå kendskab til sagsakterne?"

Sådan en havde jeg ganske vist ikke, men jeg rådede ham. så godt jeg formåede. 
 
    



Besøg hos hustruen i 1774

Da han i sommeren 1774 var fraværende i flere måneder for at hente sin syge hustru, ledede jeg alene med landsherrens bevilling retsplejen, og fra året 1775 blev jeg efter ansøgning ansat som assessor.

Således har jeg da i seks år arbejdet sammen med ham i fuld enighed og glædet mig over den tillid, han har vist mig.

Jurist ønskede han nu engang ikke at blive, - og han blev det heller ikke. Alene hans valg af juridisk litteratur var karakteristisk, idet han heller købte og læste projekter til nye bøger om jura end værker om allerede gældende ret. Hans naturlige, gennem øvelse skærpede fornemmelse for ret og uret lod han ufravigeligt næsten altid bedømme de foreliggende sager rigtigt. Jeg fyldte da også af og til lidt olie på "den vedtagne rets lille lampe", når den truede med at gå ud; men jeg gjorde det så skjult, at ahn stadig anså det klare skin som et resultat af fornuftens lys; og sådan kom vi, som man siger, fortræffeligt ud af det med hinanden.

(Note: Hustruen vendte ikke med Oeder tilbage til Oldenburg).
 
    



Memorandum til brug for 
senere historieskrivere

Danmark og dets anliggender lå ham imidlertid stadig på sinde. Blandt hans papire finder jeg begyndelsen til en opsats, som han begyndte at skrive på i året 1774, men aldrig fik afsluttet. Det skulle være memorandum fra hans egen tid til brug for fremtidens historieskrivere.

De vigtigste tanker, han havde tænkt til danmarks vel, ville han nedlægge deri, og hans motte var en sentens fra Cicero:

"Bono viro non minori curae esse debet, qualis respublica post mortem futura, quam qualis sit, dum vivit". (Statens tilstand bekymrer den ældre mand, mens han lever; men ikke mindre ligger det ham på hjertet, hvorledes det vil gå efter hans død).

Selv om det er blevet ved en sparsom begyndelse, vil følgende træk derfra næppe være uvelkommen.

"Begivenhederne i Christian VII´s regeringstid trængte sig på i så stort et antal og så hurtigt, tildels ganske forbigående, og dog ikke uden indflydelse og følger; af natur var de desuden så specielle og usædvanlige, at hisorieskriverne i en noget fjern fremtid vil have rigeligt besvær med ikke at tabe disse begivenheder af syne, at bringe dem i den rette orden og referere dem upartisk. At dette må ske er - først og fremmest for Danmark - men også for hele menneskeheden at ønske.

Thi denne regringsperiode er usædvanlig lærerig. For Danmark er den både lærerig og vigtig, fordi perioden - ganske uanset de følger, der kan påstå i relation til den kongelige familje - er en gæringstid for nationen, og opmærksomme efterkommere vil ud fra meget af, hvad de oplever, kunne opdage kimen dertil i denne tid. For menneskeheden vil tiden være lærerig,- selv om den muligvis ikke skulle have nogen mærkbar indflydelse på verdensbegivenhederne,- fordi den viser, hvad en svag regering og udsvævende liv fører med sig." 




 
Karakteristik af Bernstorff og Moltke

"Man begynder allerede i Fredrik V´s tid at tænke på en forbedring af landbruget. Denne gode konge med det bedste hjerte, som nogensinde har beklædt en trone, ville alt godt, og hans to mest betroede ministre, Bernstorff og Moltke, ville forherlige deres herres fredselskende regering og deres eget ministerembede ved at fremme landets indre lykke gennem udbredelse af kunst og videnskab og ved fremme af undersåtterens virkelyst på alle områder, en rosværdig hensigt, der kan undskylde forskellige, eventuelt fejlagtige foranstaltninger."

"Bernstorffs tankegang var uden indskrænkning af ædel natur, og han ville det gode i fuldt mål. Han kunne tage fejl på visse områder, men det var ikke indflydelse fra egennytte, der forårsagede disse fejl."

"Fra den slags fejl kunne jeg ikke fritage Moltke. Og hvem vil da også forvente et eksemplarisk uegennytte af en favorit, der har haft den lykke at stifte en talrig familje ? Dertil kommer, at han ikke var vant til at tænke i planmæssige og systematiske baner, heller ej at handle med den beslutsomme styrke, som præger den, der er indstillet på at gennemføre en overvejet sag på trods af indvendinger og hindringer. Tværtimod var Moltke åben for senere indvendinger og impulser, der kommer i vejen, når man skal skride til udførelse og handling, og han var let at bringe til afvigelser fra planer. Og hvor mange indvendinger, påskud, råd for og imod var han ikke udsat for fra ejendomsbesidder blandt adelen, både inden for ministeriet og udenfor, også forslag fra forvaltere og forpagtere, der stod sig godt med adelen, der ofte befandt sig langt fra deres godser !

Utvivlsomt (for han var ingen ond, men vel nok en svag mand) - Utvivlsomt har han i det hele taget ment det godt for kongen og landet, sikkert også for bønderne, som medmennesker; og sikkert har de mennesker gjort ham uret, som har beskyldt ham for en tilsyneladende stræben efter at fremme kngens gode hensigter for bondestanden, men i virkeligheden at skabe forhindringer for disse gode hensigter, både forsætligt og udspekuleret, kort fra hykleriet Dette er i hvert fald kommet offentligt frem i et skrift, som indholder breve, der er anonyme og efter sigende oversat fra englsk.

Men sikkert og vist er det, at Moltke altid, og ikke uden ængstelse, var bekymret for, at iveren for bondestandens vel gik for vidt, og at forbedringen af dens tilstand i alt forhøj grad, ville komme til at ske på godsejernes bekostning. Denne frygt stammede fra, eller blev understøttet af, af han, som var en travl beskæftiget hofmand ikke kendte bøndernes situation og tilstand fra andre steder end sine forvaltere og forpagteres foregivender, som pegede på, at forskellige formodede venner og forfægtere af bondestanden dels krævede for meget i det hele tage, dels for meget på en gang, uden rimelig hensyntagen til landets situation, tidens omstændigheder og det skadelige ved alle pludselige forandringer, og at der savnedes en tilstrækkelig vurdering af ministriets vaklende meninger, sådan som offentligheden også følte det,  - en vurdering , der viste, hvad landbrugets fremme egentlig var, - hvad hensigten var, og hvilkenveje man skulle slå ind på for at nå frem til målet."  
 