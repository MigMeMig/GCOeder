
Skildring af Norge - også geologiske

Imidlertid indholder Oeders rejseraporter også almen interessante afsnit og bidrag til filosofisk kendskab til et land.

Jeg vil tillade mig at citere et afsnit:

"I Stavanger len, Bergens stift og i Nordlandet, i det hele taget langs Nordsøen findes der mange gletsjere (bræer) eller områder, dækket med evig sne; men i det indre af landet er de kun små eller sjældnere. Jostedalsbræen strækker sig gennem syv kirkesogne i tre fogeders områder, og kommer på et enkelt sted så nær havet som en halv kvartmil. Grunden til disse gletsjeres tilstedeværelse er ikke, at bjergene ved havet er højere end de, der ligger inde i landet; derimod at de sider af bjergene, som vender ud mod havet bestandigt tiltrækker de fra havet kommende tåger og skyer og "brækker", - og pågrund af den megen fugtighed bringes sneen i en tilstand mellem sne og is. Jeg blev tydelig overbevist derom, da jeg i de sidste dage af juni 1757 rejste tværs over Heckfjell og Langfjellene fra ØSØ og VNV. der var kun lidt sne på østsiden, men så snart jeg var kommet over bjergets  højeste punkt, og vejen atter gik nedad, var næsten alt bedækket med sne."

"Hvem der har lyst til at beskæftige sig med de mange "kosmosteorier" om bjergenes oprindelse o.l., kan tage følgende omstændighed med i betragtning, som jeg ikke husker at have læst i andre beskrivelser af bjerge. De højste bjergtoppe i det indre af landet frembyder ikke en fast klippeformation, men en "konvideisk" flade, som rundt omkring er dækket af løse brudstykker, eller store sten af alle slags former og i alle mulige stillinger, og af små sten, stenbrokker og grus, i den grad at man ikke kan finde fodfæste.

En breche af en indskudt mur kan i det små give en forrestilling om synet af klippespidserne.

Disse spidser er ganske nøgne, og næppe møder man på dem blot en håndfuld af en vis type alpejprd, selv om der rundt omkring bjergryggen ved foden af en sådan spids er tæt med planter. Disse "rudera", om jeg må benævne dem således, er sikkert ikke den blotte virkning af tyngde, som nedfaldet fra en stejl og udhægende klippe er. Man kan ikke forestille sig andet, end at det er opstået ved en indre rystelse og en indefra udad virkende kraft.

Hvem der finder behag i Alex. Moros system kunne let forestille sig spidsen af Grindfjell i Valdres som "gryden" i en udbrændt vulkan, skønt jeg ellers ingen spor har bemærket efter en brand, - lava eller ligende." 

"En anden mærkværdighed er visse store sten, så store som små huse, som man kan se ligge løst på bjerget hist og her, på flader, hvor der ikke findes bjergspidserden nærmeste hvlve mil borte, fra hvilken en sådan sten har kunnet komme rullende."

"Der findes i Norge ingen beviser for den mening, at havets overflade falder i forhold til det fasteland, hvad der i Sverige ellers diskuteres meget i vor tid. Gyskø på Sundmør, Tiottøen i Helgeland bliver nævnt i den gamle nordiske   historie. De er endnu i dag kun hævet ganske lidt over havets overflade, og måtte nødvendigvis være endnu mere hævet, dersom den Celsianske opfattelse var rigtig. Iøvrigt er der i intet land bedre end i Norge mulighed for at overlade til eftertiden et minde, hvorefter alle disse stridigheder en gang for alle kan bilægges. Man kunne nemlig i en af de såkaldte "dybrender", hvor bjegene til alle sider står stejlt i vejret, f. eks. inderst i Lysefjord (i Ry fylke) trække en linje på sådan en klippevæg og gøre den bestandig ved indhugning, som vil stå uudslettelig, og i forbindelse dermed angive vendets nuværende højde med forandringer ved ebbe og flod og på de forskellige årstider."

"Det syn, man har i det indre af en sådan bugt som Lysefjord, er forbløffende. Man kan forestille sig et bjerg , som man ser langt ude i havet, gennemskåret i profil. Man tænker sig nu, at man ved foden af denne profil-sektion står i bunden af en dyb kløft. Omtrent i denne situation befinder man sig, når man i den nævnte fjord stiger ud af båden far at begive sig op ad bjerget. Klippevægene på siderne af den dybe rende står fuldstændig lodret, vandet selv er kun et par bøsseskud bredt, kløftens åbning mod himmelen er ikke meget bredere; kanterne kan ikke overskues, uden at man lægger sig fladt på ryggen. Hertil kommer så dunkelheden og brusen fra bækkene, der styrter sig ned fra klippevæggene. Det er et gruopvækkende opholdsted." 

Nuvel, vi må rive os løs for at komme tilbage til hovedformålet med rejsen: indsamlingen af planter.
 




Botanisering 

Michael og Martin Rössler

Flora Danicas tilblivelse

De friske indsamlede planter tegnede Oeders ledsager, Martin Rössler på stedet. Dennes fader, Michael Rössler, stak tegningerne i kobber, og således fremkom efteråret 1762 hæftevis ( med 60 kobberstik i hvert hæfte), "Flora Danica", et værk, som dengang knapt har kendt sin lige, og som af kendere blev berømmet som en sand pryd for vort århundrede.

(NOTE: Ti hæfter skabte han alene. Men også i de følgende hæfter er mange afbildninger skabt af ham.)
I året 1766 var to bind med 360 kobberstiktavler fuldendt. Til Tyskland talte dette værk med samme ret, som man jo her agtede en Natters, en Willes, eller en Winkelmanns arbejde. "Früchte Deutschen Bodens"; når det som her er lykkedes til fulkommenhed, hvad gør det så, at det sker i et fremmed land ?
Ikke blot havde tyske områder på denne side af Ejderen, ved Elben og ved Wesser leveret deres bidrag tilde tegnede planter; og ikke blot var værket udkommet såvel på tysk som dansk og latin, - men det var også helt igennem skabt af tyske hænder. Det var frugten af naturforskers møjsommelige rejer, - en forsker, der havd egjort begge nationer ære, både den, der havde uddannet ham, og den, der havde belønnet ham
Den rette måde at stifte bekendskab med planter på, er den iagttagende ude i selve naturen.
Men selv når vi føler os ledet dertil, hvor mange bekendtskaber må vi da ikke undvære, fordi vi ganske simpelt ikke fandt dem i vor nærhed.    
I tørrede planter finder man ikke altid naturen, anvendelsen deraf er også kun kortvarig.
Beskrivelser er heller ikke altid nok for en mester i kunsten. Det er ikke let at forvandle de "tænkte" tegen til et fantasibillede og at samle de i beskrivelsen adsplittede dele af en plante til en helhed.

Men et tilforladeligt stik kædet sammen med en nølagtig beskrivels, er en gevinst for kendere og amatører. Ved hjælp af beskrivelsen får stikket mæle og bringer selv sine mindste, næsten usynlige dele under tilskurens opmærksomhed. Ved hjælp af stikket bliver beskrivelsen legemliggjort og forener sig til et billede.

"Havde man," siger Oeder derfor med fuldret, "siden opfindelsen af bogtryk og kobbertavler straks fra begyndelsen bragte flere afbildninger i stedet for mangelfulde beskrivelser  , ville botanikere for størstedelen havde været sparet for det sure slid, de har måtte anvende på "synonomi". Der ville have været mindre grund til at klage over mængden af navne. Kendskabet til vegetabilier ville have været videre udbredt, og med hensyn til kendskabet til planternes nytte ville mere være sket."
 




Teknik ved kobberstik

Kobberstikkene er skraveret på en ikke helt sædvanlig måde, uden krydsstreger, således at de ved farvelægning kan "bære" farverne, - men at de også kan undvære dem: og da de sorte aftryk udgør de fleste, er stikket for deres skyld skyggelagt og udarbejdet med gravstik. Tegningen, selv i mindeste detalje, er nøjagtig, ren og behagelig, farven af udsøgt skønhed. Væksterne, selv alpeplanterne, er tegnet efter eksemplarer i frisk, levende tilstand. Et sjældent fortrin! Men der er nødvendigt, hvis man vil udtrykke naturen efter naturen, at man, hvor en plante har været overladt til sin naturlige vækst, afbilder dens frie stand, den fulde skikkelse, de mangfoldige deles udtryk og i særdeleshed den egentlig specifikke aftegning af naturproduktet på dets grosted. Dette giver en fri, komplet tegning, som ikke alene udtrykker omridset, men også plantens legeme, stof og overflade!
Så vidt den korte beskrivelse af det, som Oeder gennem "Flora Danica" har ydet. Det er et værk, for hvis skyld senere tider vil bevare hans navn; heller ej nytten deraf er blot lokal, eller bundet til bestemte egne. De danske stater udgør en lang strækning af jorden, fra Elben til ishavet, fra den 53. til den 70. breddegrad, - jordbunden er uendelig forskellig, og den er vigtig for mængden af bjergvækster, af strand- og havplanter. Kendere har optalt 68 arter i de første to bind, som ikke findes i Linne's "Flora Suecica"
 
  