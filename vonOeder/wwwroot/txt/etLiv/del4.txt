Virkningerne af Oeders skrifter

Det er ganske givet, at Oeders skrifter vakte stor opsigt.
De fremskridtsvenlige fandt mange af deres egne tanker udtrykt i hans redegørelse; men mange større godsejere fandt dem formastelige.
Oeders biegraf, Gerhard Anton von Halem, skriver således:
"De store godsejere var utilfreds. De mente, at de havde en vigtig interesse i, at livegenskabet ikke blev ophævet. deres bønder er så at sige deres tjenerskab og tilhøre kun staten gennem dem. Ophævelsen af livegenskabet, troede de, ville løse dette bånd; al suverænitet over bønderne ville umiddelbart overgå til regeringen, følgelig ville landbrugets struktur og dermed også deres store indflydelse i regeringssager miste sin stærke støtte. Nu blev livegenskabet prist som adlens største klenodie, og det blev gentaget, at ophævelsen deraf ikke havde andet til hensigt end at undertrykke adlen og dermed den nuværende tilstand på landet.
Officielt førte man et andet sprog. man så gerne at ophævelsen af forholdet mellem godsejer og bønder blev gjort til en opsætsighed mod suveræniteten.
"Betænkningens forfatter," hed det, "vil indrømme bønderne en frihed, som end ikke kan tænkes i de allerfrieste stater. Der mangler kun, at betegnelsene for grevskaber, baronier og herregårde (ifølge forfatterens forslag) skal påhøre, - så vil man være fulstændig republikansk."

Disse sidste linjer kunne man finde i et skrift: "Betragtninger over forbedring af landvæsnet i Danmark, forfattet af en patriot", - udgivet i København 1769.
Oeders eget svar på denne svada er følgende:
"Det gør mig ondt, at en så høflig mand som forfatteren af disse "Betragtninger" ikke kan afholde sig fra et "argumenti ad invidia"
Forfatteren af "Betænkningen" - (altså Oeder selv O.A.) - som har fordristet sig til at dedicere sit arbejde til en suveræn monak, nære efter Deres udlægning, mine herre, republikanske grundsynspunkter, og altså: "Hic niger est !" - ikke sandt.
Og gerne ville De gøre undersøgelser af forholdet mellem godsejere og bønder til en forbrydelse mod suveræniteten ! Altså havde jeg dog grund tilat fremsætte et par ord om hadefulde tænkemåder og om despoti fra de godsejer, som kæmper for den fornøjelse at kunne herske over deres medborgere og for deres "majestætsrettigheder".
Jeg kan ikke tro, at denne drejning som de har givet sagen, kan falde i god jord hos den kronede menneskeven, hvem vi begge har tilegnet vore skrifter.
Hvad i øvrigt angård Deres bekymring for adlen, henviser jeg til eksemplet fra England og med hensyn til Deres opfattelse af frihed (§1), som de vil have udformet efter regeringens art, henviser jeg til min her forudgående betragtning."

Oeders skarpeste modstander i 1769 var hans jævnaldrende Joachim Otto Schack-Rathlou (1728-1800), der fire år senere, da Oeders blev presset bort fra København til Oldenburg udtalte om ham: "- han har været en skadelig man for Danmark !"
På udtalelsens tidspunkt stod Schack-Rathlou på sin magts tinde. Ha var en indædt modstander af bondefrigørelsen, og det eneste, der er i den henseende kan siges til hans ros er, at han drog den fulde konsekvens af sit standpunkt, da han efter vedtagelsen af Stavnsbåndets ophævelse i 1788 indgav sin afskedsbegæring som statsminister, forlod København for at tage ophold på sine godser og aldrig mare deltog i landets offentlige liv.
Det formenes med ret stor sikkerhed, at netop Schack-Rathlou var forfatteren til de nævnte "Betragtninger". 

Årene 1769 - 1773

Med den alsidighed, der prægede Georg Christian Oeder, beskæftigede han sig i disse år bl. a. med vacination af kvæg, hvor han igangsatte og ledede en række forsøg på Aunø ved Næstved.
Han fremsatte specificerede forslag til en reorganisation af den militære enkekasse, hvis beregningsgrundlag var håbløst og ville stille helt urimelige krav til fremtiden. Med sin matematiske og aktuarmæssige viden fremkom Oeder med en plan, hvis rentegrundlag faktisk har "holdt" i danske livsforsikringsselskaber helt op til 1970'erne.
Med de beviser på en solid viden og forståelse for samfundsøkonomiske problemer, han havde leveret, vakte det næppe forundring, at han den 5. januar 1771 blev udnævnt til finansråd, efter at han i 1770 på opfordring var indtrådt i General- land-væsenkomissionen. Der bidrog han iøvrigt til udstedelse af forordningen af 20. februar 1771 om "Fastsættelse af Hoveritjensten i Danmark" og fik således anledning til at overføre nogle af sine teorier til praksis.

Da Struensee i januar 1772 blev arresteret og anklaget, benyttede Oeders modstandere lejligheden til at skubbe ham i baggrunden.
Han havde dog intet foretaget sig, som kunne lægges ham til last, og hans forhold til Struensee var af rent tjenstlig art, - korrekt, venligt men upersonligt.
Derfor blev han anbragt i et politisk "hyttefad"
Allerede i juni 1772 udnævnte man Oeder til stiftamtmand i Trondheim, efter at han havde afslået udnævnelsen til samme embede i Bergen.
Mens Oeder opholdt sig på en kurrejse med sin syge hustru i Tyskland, besluttede regeringen sig om og fritog ham for embedet, der blev givet til en officer - "af militære grunde", blev det sagt.
Da Oeder ved sin tilbagekomst erfarede dette, gjorde han forrestilling hos enkedronning Juliane Marie og arveprins Frederik. Det skete gennem Oeders broder, som på det tidspunkt var hofråd hos hertug Ferdinand af Braunschweig, der igen var broder til Juliane Marie. Trods order fra regeringen om at tage ophold i Holsten, begav Oeder sig til København for at forelægge sin sag personligt for de kongelige personer.

Der var stillet ham et amtmandsembede i Holsten i udsigt; men hans henvendelse nu drejede sagen hen i en anden retning.
Vistnok ved mellemkomst fra bl. a. A. P. Bernstorffs side fik Oeder nu tilbudt stillingen som stiftamtmand og landfoged i Oldenburg. Tilbuddet havde dog den kringlede baggrund, at man stod umiddelbart over for en udskilning af Oldenburg i det dansk - norske monarki. I forhandling mad Rusland havde man flere år i forvejen mageskiftet Oldenburg mod visse rettigheder i Gottorp.
A. P. Bernstorff lod Oeder forstå, at længere kunne man ikke komme på det tidspunkt. Dermed endte Oeders offentlige virke for Danmark - Norge, men bestem ikke hans interesse for monarkierne.
Hans svagelige hustru forblev i det slesvig-hilstenske område, hvor hun tre år senere døde.
Selv drog han til Oldenburg for i en alder af 45 år at påbegynde en ny fase af sit liv.
