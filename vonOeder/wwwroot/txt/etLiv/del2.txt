Sammenhængen mellem plantevækst og landbrug

Når man rejser, sådan som Oeder gjorde det, kan det ikke undgås, at man får et stærkt indtryk af den måde, befolkningen og ikke mindst bønderne levede deres liv på.
I sine rejseindberetninger til sine chefer, J.H.E. Bernstorff og A.G. Moltke, lagde han efterhånden mindre vægt på den botaniske side, som de to statsmænd vel kun har et overfladisk kendskab til; men Oeder vidste, at begge interesserede sig for erhverslivets trivsel, hvorunder landbruget narturligt indtog en meget vigtig plads.
Og da Oeder, som nævnt, i Göttingen havde snuset til statsvidenskablige og aktuarmæssige emner, kunne han i sine indberetninger sammenholde sin viden med det, han så for sine øjne, og således bringe sine chefer i mere direkte forbindelse med virkligheden.


Landbrugets problemer i kongerigerne var dengang præget af særligt   to fremherskende elementer; der var landbrugets driftsformer, og der var befolkningens stedfasthed (af hensyn til den militære udskrivning til landmilitsen.)
Oeder var personligt en modstander af en hvervet hær, og han fandt det lykkeligst, om et land kunne forsvare sig med egne stridskræfter.Han indså stavnsbåndets og hoveriets skadelige virkninger på bondens arbejdslyst.
Derfor kom det ham tilpas, da grev A.G. Moltke i 1769 bad ham udforme sine tanker i et skrift. han gik straks i gang dermed; men da han skulle aflever resultatet af sit arbejde, var Moltke kommet på andre tanker.
Måske var han bange for, at Oeder var gået for vidt; måske var han blevet stærkt påvirket af sine standsfæller inden for landadlen, der nødigt så for store reformer. I hvert fald tilbød han Oeder et "gratiale" på 100 daler  (svarende til en måneds løn)for at lade sagen bero derved.
Denne holdning passede ikke Oeder, og allerede inden årets udgang var skriftet udkommet på tysk, - i tysk original i Frankfurt og leipzig, i en dansk oversættelse (ved Barthold Joh. Lodde) i København.

Ganske vist fremstod skriftet dengang anonymt, - senere blev det genoptrykt med navn på forfatteren.
Under alle omstændigheder vakte det stor opsigt.

Betænkning over det spørgsmaal:
Hvorledes Frihed og Eiendom kunde forskaffes Bondestanden i de Lande, hvor den fattes begge Dele.

Skriftet fylder ialt 132 sider i oktavformat, hvad der iøvrigt i mange henseender var praktisk, fordi man kunne føre det med sig i en rummelig lomme eller taske.
Straks titlen bære viden om, at skriftet er holdt i almene, neutrale vendinger, da der tales om "de lande", - og det kan jo være hvorsomhelst.
I indledningen nævner forfatteren da også dette og føjer til, at han søger at afholde sig fra moralske grund og forestillinger i retning af, at bondestandens friheds indskrænkning skulle være den eneste kilde til tidens dårligdom, og at en mærkbar højnelse af dyder skulle følge umiddelbart med udvidelsen af frihed.
som grundlag for vurderingen af forholdene indleder han de mulige tilstande i otte grader, som er vær at nævne:

  1.  Trældom, hvor bonden og hans familje er livegne uden beskyttelse af loven.
  2.  Trældom, dog under beskyttelse og tilsyn af loven.
  3.  Fæste på livstid med hoveri - nok med en personlig frihed,
        men uden skriftlig og lovmæssig bestemmelse af hoveriets omfang. 
  4.  Fæste på livstid - med lovmæssig fastsættelse af hoveritjensten.
  5.  Arvefæste med bestemt hoveritjeneste.
  6.  Arvefæste uden hoveritjeneste - mod afgift.
  7.  Ejendomsbesiddelse af gårde imod betingede hoveritjenester.
  8.  Ejendomsbesiddelse af gårde imod afgifter til besidderen - uden hoveri - 
       med fuldkommen borgerlig frihed - dog med stadig forbindelse mellem 
       gården og godset, - gården forbliver en part af dette.

Selv om forfatteren så absolut er tilhænger af den ottende og sidstnævnte form, tvinger forholdene i tiden ham til at diskutere de andre løsninger som stadier på vejen til det ønskelige.

Betydningen af folkemængdens forøgelse


Georg Chr. Oeders statsvidenskablige og matematiske studier har bragt ham ind på en statspolitisk vurdering af folkemængdens betydning - i såvel militær som erhvervsmæssig henseende.
Han gør rede for, at den befolkningsdel, hvorfra en befolkningsforøgelse ka forventes, er landbruget; men han peger på, at det kun kan ske, dersom denne befolkningsgruppes tilstand forbedres væsentligt.
situationen er imiddelertid den, at godsejerne ikke ønsker at udvide bøndernesjorde på hovedgårdens bekostning. Tværtimod formindsker de efter bedste evne bøndernes egen dyrkningsmuligheder og holder derved en naturlig befolkningsforøgelse i skak.
Et landbrug i trivsel er forudsætning for et blomstrende byerhverv, og med denne betragtning ledes Oeder ind på at skrive om den industrielle udvikling i samfundet. Han mener, at en forøgelse af landbefolkningen ikke blot kan "give hænder" til et mere intensivt landbrug, men også skaffe den voksende industi forøget arbejdskraf.

Som nævnt før har sagen også militære aspekter, og allerede i denne afhandling viser Oeder, at han foretrækker en national hær frem for lejetropper.
Han udtrykker sig et sted således: 
"den regering, som  ønsker at sikre sig en tilforladelig tilstand, der ikke beror på verdens venskab og verdens løb, men på statens egne kræfter, så at den omend underkastet ydre indflydelse dog ikke behøver at frygte rystelse og undergang, - en sådan regering må se derhen, at bondestandens tilstand stemmer overens med denne hensigt."
Og han tilføjer, at han skriver sådan- "ikke kun for at behage fyrster, der ikke føre andre krige end til forsvar"......!
Til disse tanker føjer han så en plan, for hvorledes en hensigtsmæssig militæruddannelse kan finde sted, og hvor langt sikrer det vil være at forlade sig på menneskers værn om hjemstavnen end et forsvar, der kun er fremskaffet for penge, og hvor begreber som troskab og loyalitet intet betyder.  
