Oldenburg - et fristed

Det var egentlig ganske latterligt, at Oeder var blevet udnævnt også som landfoged. Det indebar jo, at han repræsenterede den højeste domsmyndighed i landet, -han, som overhovedet aldrig havde beskæftiget sig med jura.
Men for engangs skyld tilsmilede heldet ham. Landsstyret i Oldenburg knyttede nemlig en ung jurist, Gerhard Anton von Halem, til hans embede, senere udnævntes han til assesseor hos ham. 
Det blev til stor gavn og glæde for begge.
Von Halem opnåede anhurtig karriere på grund af sin dygtige indsats, og Oeder kunne få lov til at beskæftige sig med sager, der både havde større interesse, og hvor hans viden kunne komme hans nye land til gode.
De føgende år blev i mange henseender nogle af Oeders bedste.
Han indgik et nyt ægteskab.
Hans tanker om enkekasser og opsparing førte til oprettelsen af den første sparekasse i tyskland. Den ligger endnu på torvet i Oldenburg.
Hans interesse for matrikelvæsen o.l. førte med sig, at man indkaldte den danske landmåler, Casper Wessel, beslægtet med Joh. Herm. Wessel og iøvrigt også Tordenskjold - og han foretog i de følgende år en opmåling og kortlægning af hertugdømmet Oldenburg, indførte et matrikelvæsen, der var et mønster for andre tyske stater.
Nogle af de sidste problemer, Oeder i sit liv arbejdede med var papirpenge. Han udkastede en plan derfor, - også en plan for undgåelse af forfalskninger; men man kan ikke sige, at han var nogen ubetinget tilhænger af deres indføresel; han ville sikket have interesset sig mere for det "pengeløse" samfund.
Det var også i disse år, at han atter udgav såvel "Betænkning" som "Tillæg" (han føjede endog et par afsnit til disse,) - denne gang skete udgivelsen i fuld offentlighed under eget navn. Værket udkom i Altona - altså på dansk grund.

Imens havde vinden skiftet retning i det danske statsstyre, og tidspunktet for genudsendelsen har sikkert været rigtigt "timet".
De mænd, der nu var toneangivende i København, fandt det rimeligt at sende forarbejderne til lovgivningen oom Stavnsbåndets ophævelse til gennemsyn i Oldenburg hos Oeder. Af bondefrigørelsens mænd, især A. P. Bernstorff og Chr. D. Reventlow betragtedes Oeder givet som en af deres egne.
Havde han så på det tidspunkt ønsket at vende tilbage til Danmark, ville vejen sikkert have været åben.
Men tiden var forpasset. Hans helbred var ikke al for godt, og han foretrak at blive, hvor han nu var.
Efeter få ugers sygdom afgik han ved døden den 28. januar 1791.

Han blev begravet på den nyligt anlagte kirkegård uden for byen, og på hans gravsted blev rejst det omtalte monument af den danske billedhugger Johannes Wiedewelt.
Et bevis på den danske regerings taknemelighed viser sig blandt andet deri, at hans børn efter hans død fik dansk statsborgerskab ved siden af deres med fødte oldenburgske og iøvrigt også det ansbach'ske fra fadens fødeby.

Mennesket Georg Christian Oeder

Oeder var på samme tid en meddelsom og en indesluttet person.
Hvor han mente, at det kunne gavne almenvellet og oplysningen, var han en overmåde flittig skribent; man hvad angik ham selv og hans personlige forhold, var han afkappet.
Derfor gav han sig heller ikke af med at skrive nogen form for selvbiografi, og de breve, der findes efter ham, vadrører alle helt konkrete saglige emner, der intet væsentligt fortæller om mennesket Georg Christian Oeder.
Al væsentlig viden om ham stammer derfor fra hans  medarbejder fra hans senere år, juristen og digteren Gerhard Anton von Halem. Det var ham, der blev tilforordnet Oeder som juridisk rådgiver og vejleder, da han ankom til Oldenburg i 1773. Selv havde von Halem sine rødder i det oldenburgske.
Efter Oeders død i 1791 skrev han den lille bog "Andenken an Oeder" (tilminde om oeder), der udkom i Altona 1793. 
Errindringsbogen tilegnede han Oeders enke.

Nogen nem mand at have mad at gøre har oeder næppe været, - det er der i slægten tradition for.
Men han var en mand, der havde sine meningers mod. Han besad civilcourage, hvad han blandt andet viste, da han nægtede at vidne mod Struensee, selv om han i og for sig ikke satte synderlig pris på dennes moralske habitus. Struensee havde altid behandlet Oeder korrekt og hæderligt, - dette skulle ikke belønnes med dum sladder og bagtalelse.
det er klart, at en sådan handling måtte skade Oeder selv blandt begivenhedernes små mænd. At det, der vel nok skulle betragtes som en straf, endte så godt som det gjorde, er da også Oeders helt egen fortjenste. Måske passede hans psyke bedre for hertug Peter Friedrich Ludwig i Oldenburg, -en anden ung mand, der kunne værdsætte Oeders fortjenster.

I 1788 udkom i Kempten et skrift, "Autentiske og højst bemærkelsesværdige oplysninger om greverne Struensee og Brandt's historie. For første gang oversat og trykt efter det franske manuskript af en højtstående anonym".
Skriftet tillægges en lille kreds af personer, hvoriblandt H. P. Sturz, der kom til Oldenburg samtidig med Oeder, desuden Landgrve Carl af Hessen, S. O. Falkenskjold og - Georg Christian Oeder.
Den højtstående anonyme skulle være landgreven, der jo stod det danske hof nær.
I al sin nøgternhed ligner stilen påfaldende Oeders egen.
Den lille bog søger at bibringe en dokumentarisk skildring af de dramatiske begivenheder i københavn i januar 1772. Selv om Struensee på ingen måde forherliges i bogen, rehibiliteres han dog for de fleste af de anklager, han blev dømt for. Skildringen af dronning Caroline Mathilde er nænsom,næsten ridderlig.
Man kan særdeles vel tænke  sig Oeder som "redaktør" af denne bog.

Et rimeligt lykkeligt familjeliv oplevede Oeder først efter 1776, da han blev gift anden gang. Catharine Gertrud Mattiesen var datter af Conrad Mattiesen, som var justitsråd og rådmand i Altona. Hun var 21 år ved ægteskabets indgåelse,og hun overlevede sin mand til 1807.
Det fortæller noget om Oder, at han lige til sin død bevarede et udmærket forhold til sin første hustrus familje, slægten Ericius i det slesvigske.
Også hans kontakter med barndomsegnen omkring Ansbach og Feuchtwangen holdtes vedlige, hvad bl. a. kirkebøgerne i Oldenburg kan fortælle om, da adskillige af den "hjemlige" familjelinje optræder som fadder ved hans børns dåb.
Af hensyn til disse børn lod han sig i 1784 optage i ridderstanden, så de kunne føje et "von" ind i deres navne. Selv betragtede han vist nok den slags med et smil, og hans position i den videnskablige og politiske verden havde det sandeligt heller ikke nødigt.

Selv om han nok - som så mange andre familjefæder på den tid - var en alvorlig mand i det daglige, skal han dog have haft en rimelig sans for humor.
Over for Halem har han flere gange spøgt med sin udnævnelse til landfoged - uden den ringeste juridiske baggrund.
"Det manglede nu blot, at man også havde gjort mig til biskop", skal han have sagt.
Det må have ham beredt ham både glæde og tilfredshed, at så fremragende mænd som A. P. Bernstorff og Chr. Ditlew Reventlow viste ham al ære for hans medvirken til landboreformerne i Danmark.

 

I et notat fra hans sidste dage skal citeres:

"Ich kann dem Gedanken Platz lassen, der einem Mann welcher den Werth des Lebens und des Daseyns fühlt, vor allen der angenehmste und befriedigendste ist: nicht ohne Nutzen in der Welt gewesen zu seyn."

"- ikke at have været ganske uden nytte til i verden..."
Georg Christian Oeder kunne i 1791 med sindsro forlade denne verden i bevidsthed om, at han - trods tåbers udsagn - havde været Danmark en god tjener og en klog rådgiver.

Hans navn vil leve - ikke blot gennem Flore Danica - men også for hans indsats for bondestanden, da der virkelig var brug for den.

Ernst Willumsen
Frederiksberg 1985