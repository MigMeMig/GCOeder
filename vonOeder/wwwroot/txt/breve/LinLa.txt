Linne 8. apr 1752
Georg Christian von Oeder, introduces himself to Linnaeus as a disciple and friend of Albrecht von Haller. In a way, he is also Linnaeus’s disciple as it is thanks to his studies of Linnaeus’s and other prominent scientists’ works that he has reached his present position.
On Haller’s and Gottlieb Walhof’s recommendation, he came to Copenhagen four months ago where he was fortunate enough to make friends with people who had connections with the King [Fredrik V]. Now the King wants to make use of his services in designing a botanical garden in Copenhagen. Haller will offer his assistance. Oeder will ask Haller to write a letter of recommendation to Linnaeus for him. He is confident that Linnaeus will favour his project and be willing to become his patron. Oeder will do his utmost to repay Linnaeus for his benevolence and entreats him to give him his support.
Considering the conditions in Copenhagen, what would be the most convenient and advisable speciality for this botanical garden? Oeder has studied the catalogue of the botanical garden of Göttingen and wonders what it could contribute. He asks Linnaeus for all the kinds of seeds he can spare and promises full compensation for all his costs. Naturally, Oeder will endeavour to be of service to Linnaeus in return.
Oeder hopes his project will be successful even if he starts his garden project a bit late this year. He also hopes that he will soon have a positive answer from Linnaeus, that is if he acknowledges him as a worthy botanist.
Transcription
Vir Illustris,
Praemitto reliquis omnibus, discipulum & amicum me esse Halleri,
Goettingensem Doctorem. Nam, etiam si notior in republica literaria essem quam per
annos & vires licuit, vix tamen ad ineundam apud Te gratiam argumentum aptius
fuerit.
Tuus etiam discipulus sum, Vir Illustris, siquidem eos, ex quorum scriptis
profecerimus, maximi qui sunt, ut Tu es, Doctores publici, quos etiam non propius,
non facile notos, sed ob publica merita unicuique privato venerabiles colimus,
praeceptores appellare par est.
Munitus Illustrium Virorum Halleri & Walhofii testimoniis Hafniam ante 4 menses
veni, satisque fui felix, Germanus (Anspacensis Francus), ut gratiam inirem Virorum
summae apud Regem nostrum fidei. Rex mihi significari jussit, placere sibi
propositum meum, collocandi pro virili operam meam sub eius ditione atque velle se
ea uti. Nondum in definita statione sum, neque sum Universitatis membrum. Interim,
annuente aula, Botanicae operam navabo.
Spes est conditum iri in hac urbe Hortum Botanicum. Huic interim proposito
exsequendo praeparanda est via. Placuit initium a me rei gerendae fieri. Datur mihi
solum in aliquo regiorum in hac urbe hortorum, & promittuntur, quibus opus erit.
Juvabit me Ill[ustris] Hallerus omni qua poterit ope. Scribo ipsi hodie, dare me ad
Te, Vir Illustris, literas. Itaque sine dubio in suis me tibi commendabit. Plane non
dubito fautorem etiam Te futurum conatibus nostris, quemadmodum in Hortum
Upsaliensem aliorum merita in descriptione eius horti digne laudantur. Atque, ut ne
poenitere Te possit coeptae erga me benevolentiae, spero me effecturum iis omnibus
studiis, quae exspectari a grato animo possunt.
Ergo etiam atque etiam rogatus opem mihi fer, Vir illustris. Data venia, indicabo
singillatim, quibus opus erit. Interim facile judicans, incipientibus nulla non re opus
esse & optime judicans, quid solo Hafniensi convenire possit, et collocato
Goettingensis horti Catalogo judicans, quid inde possim exspectare, quid non possim,
mitte mihi, quaeso, plantarum semina, quae praesto erunt, quo primum poterit fieri
modo.
Sumtus, qui creabuntur, ingrediuntur, quam primum indicatum fuerit. Officia
amoebea praestabuntur, quavis data occasione, animo paratissimo.
Succedente tempore & commercio nostro literario, si sperare hunc honorem & hoc
gaudium licet, dispiciemus, quo modo non solum semina sed & integrae plantae,
quae poterunt concedi, transportari Hafniam possint.
Serius ad hoc negotium, quod accepturus sim, admissus, video, cum jam multum
annus processerit, grave initium, ut est omne initium, habiturum etiam ob hanc
caussam tanto lentiores successus. Sed spero etiam sic non defore conatibus meis
successus aliquos, qui non effugiunt certe aequorum judicium oculos.
Spero mature his literis responsum, & responsum utique favens, si Tibi me probaro
artis & in arte tui similium Virorum amatorem & cultorem.
Vir Illustris


Tibi ad reverentiam dignis obsequiis

comprobandum paratissimus

Georgius Christianus Oeder

Hafniae a[nte] d[iem] 8 Apr[ilis] 1752.

Addo epigraphen literarum ad me dandarum:

à Oeder, Docteur en Medecine, & Correspondent

de l’academie roiale des Sciences de Gottingen,

à
Copenhague


[address]

à Monsieur Monsieur Linnaeus,

Archiater, & Professeur

en Medecine à Upsal

Linne 20. jun 1761
Hafniae die 20 Juni 1761.
Illustri Linnaeo,
Equiti ordinis de Stella boreali,
Archiatro Regiae Majestatis Sueciae,
Professori Upsaliensi,
Salutem Dicit Plurimam
Georgius Christianus Oeder.
Dum Tibi, Vir Illustris, transmitto Programma de Opere, Flora Danica dicto,
quod una cum his literis ad Te curabit Aulae nostrae Legatus, jussu insuper regis
promitto Tibi Exemplar ipsius Operis cum iconibus pictis, donum munificientissimi
Regis, qui uti artibus scientiisque utilibus, ita scientiarum Clarissimis Magistris favet.
Tanto certius spero, Vir Illustris, Te non solum operis hujus inter vestrates benevolum
commendatorem, sed et Instituti nostri Botanici totius, horti potissimum fautorem
fore atque adjutorem, quem a Te petendi favorem et amicitiam adeo Tuam, cum
saepius esset consilium, nulla mihi aptior visa est occasio quam praesens. Rogo
itaque Te, ut persuasus sis, tanquam in arte magistrum, qui ingenti ingenio totum
naturae regnum complectitur, labore omnia incredibili minute exsequentem,
venerabundum me Te suspicere, et gratum fore studiosissimumque reddendorum
officiorum, si Tibi placuerit nascenti nostro horto ex instructissimo Tuo impertiri
partem seminum et radicum, quae Tibi supersunt. Nascitur hortus hic noster sub
optimis auspiciis et proxima adeo privataque tutela Regis nostri, nec parcitur
sumtibus, et redditus ego certae sedi, post longam in Norvegia absentiam,
positusque nunc in libero studio, sublatis impedimentis, et omnium gerendorum
norma certa praefixa, in instruendo demum horto, replendo, adornando, studium
operamque ponere nunc possum ponamque. Sunt nationi nostrae mercatura per
plerasque partes orbis terrarum extensa, nonnullae etiam extra Europam sedes s[ive]
Coloniae, et supersunt nobis occasiones undique conquirendi plantas, quibus ut
magis magisque utamur, nec nobis ipsi desimus, elaborabo. Spes ergo mihi est, etsi
jam nunc in ipsis suis initiis non potest non esse pauper noster hortus, fore tamen
post breve tempus, ut etiam nobis sit, quod exteris amicis horti communicando
gratum facere et amoebea officia praestare possimus. Si peregrinatores nostri Arabici,
quos nuper audivimus Massiliam appulisse, ex istis, quas adibunt oris, semina
mittunt, quae in meas manus provenient, promitto Tibi, Vir Illustris, omnium aequam
partem, et rogo Te, ne credas, quod persuasurus Te forte ivit bonus Forskål, quem
magni ceterum facio, sed qui nimis sane propria consilia amabat, et inde discedere
bono, ut aulici dicunt, modo (de bonne grace) sane nesciebat, ne itaque credas, Vir
Illustris, invidia nos erga amicam et vicinam vestram nationem teneri, quod si esset,
sane de Domino Forskål omnino non fuisset quaestio.
Additum, quem vides, Pinacis Tui Botanici indicem imprimis curavi, ut commercium
plantarum caussa cum amicis instituendum tanto redderetur expeditius libello, qui
literis inclusus cum cursoribus publicis per orbem circummitti potest. Subjecta nempe
virgula sub numero aut litera, quae quamlibet speciem designant, notas facio species,
quae praesto mihi sunt, quo oculo istic liquet, quid mihi desit, quid a me peti possit,
et facillimo labore ex eo exemplari, quod in meos usus paratum penes me servo,
quotiescunque lubet in alia transcribuntur a famulo lineolae. Tanto etiam majoris
usus indiculus hic est, quod Catalogi loco tuo, Pinace utor, et nomina generico-
trivialia inscripta tabulis ferreis oleo dealbatis et ex bacillis pendentibus, ipsis plantis
apposita in horto nostro conspiciuntur. Si, quod enixe item rogo, amicitia me Tua
dignari, ejusque usum concedere volueris, idque intellexero, transmittam ad Te aliud
Exemplar indiculi notatis speciebus, quae mihi praesto sunt. Transigam etiam, quae
curam attinent seminum et radicum, quas benevolus concedes, et, si Tibi lubuerit
Hortulano Tuo eorum conquirendorum jussum dare, videbo, ut operae ejus pretium
sit. Vale!
Addo salutem plurimam et venerationis testimonium a D[omin]o Ascanio.

Linne 9. sep 1761
Illustri Linnaeo,

Equiti aurato,

Archiatro,

et Botanico summo

S[alutem] P[lurimam] D[icit]

Oederus
Gratissimae Tuae literae jam 16 Aug[usti] scriptae nudius tertius demum ad
me allatae sunt, quod miror, et moneo, ut, si responsum cum literis ad D[omi]n[um]
Forskål dare velis, provideatur, ne tantam patiantur morae. Nempe si Tibi placuerit
committere curae meae duas ad D[ominum] Forskål, literas ejusdem argumenti,
curabo alteram ad legatum nostrum apud Portam Ottomannicam, alteram Londinum,
ut cum navibus, quae quotannis ex Anglia Moccam Arabiae petere solent, mittatur.
Sed haec quidem tentamina fieri possunt, at non audeo Tibi spondere pro certo in
Forskålii manus perventuras has literas. Inde ex quo Constantinopolim Massilia
profecti sunt nihil de Arabicis his nostris missionariis audivimus. Propositum ipsis
erat per duos circiter menses Byzantii morari et circumspicere de optima continuandi
itineris ratione.
Prodiit anno praeterito in Anglia Pelwyni alicuius scriptum de conservandis
seminibus ex dissitis regionibus adportandis, ope cerae. Nonne Tuum consilium, Vir
illustris, redit potissimum ad usum salium refrigerantium?
Mittam propediem ad Consulem vestrum D[omi]n[um] Kruger Helsingnorae
degentem, atque eius curae commendabo quantocius ad Te transmittendum
Exemplar integrum Fasciculi primi Iconum ad Floram meam pertinentium, atrum seu
sine inductis pigmentis, una cum parte Exemplaris picti seu illuminati, ut vocant,
quod dono Tibi destinari nuper nunciavi. Huius quidem Tui exemplaris reliquas
tabulas sine mora curabo perfici, et ad Te transmittam, quam primum poterit fieri.
Interim autem ex illo altero integro Exemplari tabularum purarum de opere judicare
poteris, et in concinnanda nova specierum Tuarum editione hoc quidem primo
fasciculo uti, quo facto rogo, ut exemplar hoc D[omin]o Mangor nostrati, qui apud vos
nunc moratur, tradere velis. Additur huic fasciculo praeter titulum nomenclatura et
locorum natalium mentio.
D[omi]n[um] Forskål quod attinet, quem repeto magni me facere et negotio, cui
adhibetur, plene parem, explicabo ulterius, quae priori epistola scripsi. Cum cogitaret
de jungendo sibi socio, debebat in tempore, et antequam ignotum hominem (quod
non habeatur dictum animo contemnendi D[omi]n[um] Falk) ignotum inquam
administris nostris secum adduceret, proponere primum hoc suum consilium
administris aulae nostrae, quod si non neglexisset et scripsisset, antequam de
nostrate aliquo juvene jungendo prioribus sociis hic loci cogitabatur, persuasus
equidem sum, impetraturum fuisse venias pro Falkio suo, quem strenuum
praedicabat, et esse negatas equidem improbo. At sero adveniens D[omin]us Forskål,
postquam jam notefactum inter studiosam nostram juventutem et de idoneo homine
disquisitum esset, eoque ipso, quod secum adductum D[omi]n[um] Falk, nulla antea
mentione ejus facta, praesentem sistebat, offendens administros nostros specie
confidentiae nimiae, [a] non poterat jure mirari, quod hoc quidem punctum non
ferret. Attamen aegre cum ferret ne celabat quidem, culpam in D[omi]n[um] Ascanium
et Kratzensteinium transferendo, quasi ex eorum proposito post ipsius demum
adventum de nostrate aliquo agi coeptum fuisset, ne scilicet voti sui compos
Forskålius fieret, horum in se excitavit inimicitiam, et querendo effecit apud aulicos
nostros, ut videretur injuste querulus. Quod de mea amicitia contentus fuerit,
jucundum mihi est intelligere ex Tuis literis pariter ac ex ore D[omin]i Spengler,
tantoque id magis, quod candoris mihi mei, cujus testimonium D[omin]us Forskål
mihi praebet, conscius sum. Amo sane primo omnium loco veritatem, hanc profiteor
et tueri nitor, sed placide, neque me opinionem dissensus eo promovet, ut minus
amem amicos, minus faciam magni magistros in arte, minime ut invideam.
Itaque rogo Te, Vir Illustris, ut ne velis suspicioni isti simultatis locum dare, quae
excitata a rumore, quem apud vos propagatum narras. Videtur tamen apud Te non
superesse nulla. Vel centies affirmavi D[omin]o Forskål, me tecum communicaturum
siccatas plantas et seminum partem, quae ad me mittet. Nuper etiam, cum Massilia
scribens peteret venias mittendi collectanea sua prouti occasiones forent et nationis
alicujus naves praesto erunt peregrinatoribus nostris aut in Galliam ad Sauvagesium
aut in Angliam aut in Hollandiam sine mora impetravit. Scribere ad Te ipsi licet,
quando volet et poterit, accipiesque sana et illaesa, quae in manus meas pervenient.
Si Tibi, Vir Illustris, animus persistit benevolus erga me et mihi conditum novum
hortum, grato animo a me accipientem semina, quorum spem facis, neque solum
lubenter Tibi faciam copiam eorum, quae forte etiam nunc in incunabilis grata Tibi alit
hortus noster, sed etiam, cum par pari reddendo primis his annis sine dubio erimus
impares, paratus sum ad persolvendum pretium eorum, quae imparties, idque ut
liceat rogo.
Fervet adhuc apud nos aestas, et remotior adhuc videtur autumnus, quo ingruente,
quando census plantarum copiae meae praesentis perfecero, ad transmittam
Libellum, de quo super scripsi, cum adjectis figuris.
Exspecto ante hyemem, ex voto D[omin]i Miller, bonas copias seminum et
bulborum horti Chelseani, tum etiam ex Gallia et ex Hollandia et Germaniae locis
compluribus, tum etiam ab Ill[ustri] Hallero, qui mihi nuperrimae scripsit novam se
parare Enumerationis suae editionem, eique scopo varias ipsum Alpes perquisivisse,
in alias, nominatim Rhaeticas, propriis sumtibus idoneos juvenes misisse, postremis
his annis. Est nunc inspector Salinarum Bernensis reipublicae et in valle quadam
alpina degit.
Exspecto propediem Floram Ingricam D[omin]i Gorter, quam in Norvegia
penes amicum meum aliquem pro me deposuit, cum ibi apelleret cum nave, in qua
patrias suas petebat, cum tota familia, relicta Petropoli et cuncta sparta.
Vale et mihi omni studio, dum merituro benevolentias Tuas.
Hafniae d[ie] 9 Sept[embris] 1761.

Linne 21. sep 1761
Secundum promissum in nuperis litteris cum salute plurima mitto
Oeder Hafniae die 21 Septembris 1761.
à Monsieur Monsieur Linnaeus 
Chevalier de l’Ordre de l’Etoile boreale Medecin du Corps de Sa Majesté
Suedoise, et Professeur en l’Université à Upsala

According to the promise in a recent letter to send greetings Öeder Copenhagen, on 21 September 1761. a Linneaus Monsieur Monsieur Chevalier de l’Ordre de l’Etoile du Corps de Sa North 1Mc- medecin Majesty Suedoise and a Professor in the University of Upsala
Ifølge løftet i et nylig brev om at sende hilsner Öeder Copenhagen den 21. september 1761. en Linneaus Monsieur Monsieur Chevalier de l’Ordre de l’Etoile du Corps de Sa North Mcmedecin Majesty Suedoise og en professor ved University of Upsala

Linne 8. dec 1762
Illustri Viro,
Carolo Linnaeo,
Equiti aurato, Archiatro regio reliqua,
Salutem Plurimam Dicit
Georgius Christianus Oeder.
Inspecto Tomo primo novae editionis Libri Tui, Species Plantarum dicti, qui
his primum diebus in manus meas pervenit, permoveor, ut quod in ultimis meis literis
Te rogavi, denuo petam enixe, ne Icones Florae Danicae aliter quam sola
commemoratione numeri tabulae cujuslibet, omissis nominibus, excitare velis.
Declaravi in Programmate edendi operis rationem et caussas, cur sejunctas a
descriptionibus sive sermone et textu, ut dicunt, edamus icones plantarum, et palam
est inspicienti plagulas iconum fasciculo primo adjectas, scopum non fuisse alium nisi
interim, dum textus paratur exhibendi saltem Synonyma potissimorum auctorum, qui
aut descriptione et characterum selectu aut icone ad cognitionem uniuscujusque
plantae adjuvarunt, ne incognitas plane reciperent emtores plantas. Synonyma
inquam trado, quorum nullum palam pro meo nomine declaro sancitumve volo, qui
quidem non est meus labor hoc certe loco, siquidem unquam erit. Synonyma haec
ordine chronologico dispono, incipiendo ab inventore finiendo in novissimo Tuo
Pinace, omissis intermediis, qui momenti nihil ad plantae historiam attulerunt,
excepto Casparo Bauhino, Synonymorum ad suum usque tempus collectore, neque
possum mihi persuadere, quidquam rei interesse, sive temporis ordinem directum
sive inversum sequaris, aut quidquam de meo adversus hos quos excito auctores
animo in utramvis partem concludi posse, quasi potiore mihi loco ei sint, quos
primum nomino, aut minus Te tanquam principem in arte virum suspiciam, quia
ultimo in loco Systema Tuum, quippe novissimum librum cito.
Haec cum ita sint optassem, et fateor exspectassem, ut citares fasciculum hunc
primum sola commemoratione numerorum Tabulis inscriptorum, et cum Tua ubique
nomina, ipsis trivialibus insertis, a me expressa sint, adjiceres post propriorum
librorum mentionem Floram meam, ita, ut factum video, ad Cornum Suecicam.
Placuit autem Tibi, Vir Illustris, generatim quasi a me adoptatum nomen citare
primum quodque ex Synonymis ad quamlibet Tabulam spectantibus, quod quidem,
etsi a mea sententia longe alienum factum, ferri tamen potuisset, si modo auctorum
libros, unde illa Synonyma petita sunt, simul nominasses. At nunc, quando lectores
Tui libri vident e. g. sub Saxifraga Stelleri (atque eadem est ratio in plerisque aliis
locis, ubi mei mentio fit) lineam ultimam: Sedum alpinum 13 Oed. Dan.
t. 23, quid, quaeso, cogitabunt hi lectores de me, quamdiu meum librum non
viderunt, neque me norunt, quid deinde de Te, quod pace Tua dixerim, quando libri
mei copia ipsis erit. Primo casu insulsum me hominem crederent, nisi forte
indulgentia aliquis, cui probabile non erit tali homini opus regio nomini dedendum
demandari potuisse, aut aliquis assuetus lectioni librorum Clusii errorem
typographicum subesse suspicabitur. Altero casu mirabuntur mirificam citationem et
meis verbis et sententiae meae illatam. Sane, Vir Illustris, si placide velis perpendere
totam rem, invenies ita comparatam esse, ut qui inimico in me animo me opusque
meum tecte deprimere cuperet, hoc fere modo rationes suas instituere posset.
Enimvero persuasum habeo candorem animi Tui a profundissima Tua scientia non
superari et longe a Te abesse tale consilium, ut potius mecum doleas locum tali
suspicioni datum.
Vix me, Vir Illustris, hucdum in alterutram partem nosse potes, nisi quod
Forskålius, uti ipse scripsisti, de me ad Te retulit, et quamquam non inclarui, nihil
tamen memini in me esse, quod me munusque, cui praefectus sum, in quo quidem
omnia de novo ordinanda sunt et intra initia subsistendum est, dedeceat.
Ita ut Te amicitiamque Tuam, si mereri eam contigerit, maximi facio, ita nollim
ullius unquam quantumvis celebris viri benevolentiam alio modo sectari quam qui
utrumque deceat.
Persuasus itaque de candore et aequitate Tua, Vir Illustris, spero pronum Te fore
ad impediendum, quo minus injuria, quae mihi ex citationibus Tuis, etsi Te invito,
tamen metuenda est, persistat, et ad emendandum illatam.
Quamprimum commoda se occasio offeret, transmittam ad Te integrum exemplar
fasciculi primi pictum ab optimis nostris oper[ari]is, tumque peto, ut illam dimidiam
partem, quae nunc in manibus Tuis est, reddere velis ornatissimo juveni Fabritio, qui
has Tibi literas tradet. Fasciculus alter sub prelo sudat. Interim autem, donec integer
prodit, mittam Tibi, si cupis, Tabulas separatas quotquot impressae sunt, nempe
puras, id est sine coloribus.
Novissimae literae Forskålii Cairo datae erant Junio mense anni currentis per
Livornam procuratae, unde semina et manuscripta, quorum mentionem facit, quotidie
exspecto, siquidem mercatorum diligentia non deest. Continebatur in his literis
specimen plantae, quam meo nomine insignare in animo habebat, sed haec quidem
planta certo est Cleomes species et quidem violacea. Si cupis transmittam.
Vale et persuadere me inter eos esse, qui non ultimae laudis reputant principibus
placuisse in arte viris.
Hafniae die 8 Decembris 1762.

Linne 5. jan 1763
Illustri Linnaeo
Salutem Plurimam Dicit
Oederus.
Minime iratus, at veritatem et extimationem meam amans, quae chara bono
viro, ut nihil supra esse debent, et veritati et mihi debeo responsum ad nuperas Tuas
literas die 24 Decembris 1762 datas. Breve ut redderem pariterque clarum judicavi
fore optimum, ut exscriptae parti epistolae Tuae subjungerem animadversiones meas.
Nec verbum amplius addam, nisi commemorationem honoris, quo Te, Vir Illustris,
ob ingentia in Botanicam merita, etsi mihi ut palam est alienum, prosequor. Vale!
Hafniae die 3 Januarii 1763.
En Excerptum epistolae Tuae
“Cum iratus sis, ut video, forte non admittas rationes, quas si admitteres, non in
me offensus esses, sed potius in Te ipsum. Si liceat amice loqui, summa haec erit.
Tua intercessione etc.
Munificentissima sua manu potentissimus Rex Danorum Te
1) misit in suas regiones ad plantas patrias indagandas.
Eximius pictor delineavit plantas omnium pulcherrime. Tu addidisti Synonyma
secundum seriem aetatum cum nulla 2) Tibi placerent. Ego non capio, 3) forte nec
ullus alius, quomodo possis emittere regium opus 4) absque descriptionibus in loco
factis, et potissimum absque 5) nominibus plantis impositis, quod a nullo factum
unquam vidi, nisi a Meriana in Surinamensibus, sed haec foemina erat.
Ego non potui 6) Te allegare Tuamque Floram citare absque nomine. Nomina nulla
aderant, nisi synonymica. Debui itaque citare primum nomen paragraphi ubique, 7) ut
indicarem tabulam, in qua picta erat planta, 8) non vero, ut indicarem nomen, cum
nullum Tibi proprium erat.
Quis unquam allegavit 8) ultimum Synonymon authoris? Si hoc fecissem, quid non
de me, de philantia mea judicare potuisses ipse, quid non 9) omnes alii?
Sed urges 10), quod debuissem nominare authorem, a quo Tu desumsisti primum
Tuum nomen. Ego multoties allegavi 11) Vaillantium, Barrelierum &c., ubi assumsere
Tournefortii nomen (non tamen nominato Tournefortio), dum volui remittere lectorem
ad pulchram observationem vel figuram. Non enim citavi authores seniores ob sua
erronea nomina 12) sed ob suas illustrationes; si allegassem antiquum authorem,
crederet lector me eum remittere ad observationem et reperisset se seductum
Casparus Bauhinius etiam proposuit Synonyma secundum aetates, sed semper his
praefixit proprium nomen. 13) Hoc si fecisses et Tu, nec de me nec de aliis doleres.
Te ipsum accusas erroris, non vero alios bonos. Si placeat meo uti consilio, 14) edas,
dum proximum emittas fasciculum, catalogum Tuorum nominum, ut sciant lectores,
quo utantur nomine Tuo. Nam hoc 15) requiret a Te ipsa ars. Hoc decet Te editurum
tam splendidum et vere regium opus; addas etiam, si placet, Tuas descriptiones, ne
16) malevoli in pejorem partem Tua interpretentur, et dicant egregie pictorem res
suas egisse, Te vero nihil egisse – &c. ”
En animadversiones meas
1) Liceat unice ad me tuendum, et absit invidia verbis, liceat, quod ignoras, credo,
Tibi dicere, totum quantum est Hafniense institutum hoc botanicum coeptum esse et
continuari secundum mea consilia. A me selectus est hic, quem laudas, pictor, me
duce pingit. Quaeso, noli nimis pronus esse ad contemnendum hunc hominem, quem
alii graves viri debent melius nosse quam Tu potes.
2) Neque placent neque displicent. Nam Synonyma sumuntur, ubi reperiuntur,
neque citantur nominis caussa (quod ad cognitionem rei nihil confert et tantum
cognitae jam rei ideam in mentem revocat), sed ad clarius declarandum locum libri
citandi.
3) Quidni? Nonne possit edi sylloge iconum sine descriptionibus, aeque ac
descriptiones sine iconibus, quemadmodum tabulae geographicae sine geographia et
geographia sine tabulis?
4) Enim vero promissae sunt descriptiones, et edentur post non adeo multos annos,
quos ut vivas nec solus opto, caussae autem, ob quas ab iconibus descriptiones
separantur, declaratae sunt in programmate meo, quod videdum, antequam
vituperes,
5) Icones inquam eduntur nunc primum rerum ectypae seu formae succedaneum
herbarii et Meriana, quamdiu hoc tantum agebat, ut rerum formas sisteret, recte,
quantumvis foemina, agebat. Nam si nomina adjecisset, quid poterant ad rerum
adcognitionem adferre magis sola et extra systematis nexum? Nos autem Synonyma
adjicimus, ut emtores herbarii hujus, quod ipsis interim praebemus, possent id
conferre cum botanicorum scriptis.
6) Non potuisti? Utinam ita ubique citasses Floram meam, uti factum est sub Veronica
13 et Corno 4 aut quomodo in Systemate Naturae citas Milleri, Du Hamelii et Plumieri
icones.
7) Ergo debebas citare numerum ipsi tabulae insculptum, et uniuscujusque
paragrapho praefixum.
8) Quando citantur auctores, non citantur Synonyma ab iis collecta, sed eorum
nomina propria aut pro propriis declarata, ubicunque ipsis placuit talia nomina aut
tradere aut declarare.
9) Minime vero. Si ad calcem Tuorum nominum indicasses plantam a Te definitam
icone expressam esse, suo numero designata, in Flora Danica, quis unquam arguere
Te philantiae potuisset?
10) Et id quidem meo jure, nam non potuisti non animadvertere, ita uti mentionem
mei facis, omissis libris, unde petita sunt nomina, quae pro meis citas, ridicula reddi
haec nomina, idque Tua sola culpa.
11) Vaillantius et Barrelierus &c. e schola Tournefortiana profecti professi sunt
nomenclaturam Tournefortii sibi familiarem. Ego autem nihil tale professus sum.
12) Neque ego hos remotiores auctores cito ob nominum concinnitatem, sed ob
laudem, quae inventoribus et primis descriptionibus, potissimum omnium
praeclarissimo Clusio, debetur. Tanto minus haec mihi nomina imputare et obtrudere
debebas, quorum nec nostro nec ullo tempore sine auctorum commemoratione simul
facta, sensus ullus est.
13) Bauhinii scopus ex professo erat conscribendi pinacem seu concordantiam
nominum meus scopus alius pro praesenti non fuit quam vindicandi emtoribus libros
potissimos, quibuscum icones seu herbarium hocce conferre possent.
14) Si praeces meae quidquam apud Te impetrare possunt, rogo Te enixe, ne
icones nostras aliter quam mentione numerorum tabulis inscriptorum citare velis.
15) Quaeso, quomodo hoc demonstras? Itane opus tandem est, ut quilibet novus
auctor augeat cumulum nominum, quo jam nimis Botanica laborat? Itane mihi per Te
non licebit Te aliosque in arte magistros venerari, nisi unum mihi assidue delegam et
in ejus jurem verba? Anne nomini innititur plantae alicujus cognitio, nec potius
characteribus, quibus quaelibet species ab omnibus reliquis civibus regni vegetabilis
distinguenda venit? Si placuerit alicui characteres hos ab ipso aut aliis inventos,
selectos, definitos, pro omnibus ipsi notis plantis aut pro dato aliquo numero
plantarum, verbi gratia spontanearum alicujus regionis, disponere justo ordine, quo
lectores ejus, in contemplatione plantarum vivarum, manuducentur ad illum
quemlibet characterem i. e. summam et complexum notarum cuilibet plantae
competentium, qui in plantam quamlibet propositam quadrat. Si ipsi placuerit sub
quolibet charactere, a vicinis separato, tamquam vero fundamento omnium, quae de
planta aliqua praedicari possunt, citare auctores, qui de tali planta scripserunt sive
solum indicando paginam locumque libri, sive ascribendo nomen, quod quilibet
plantae illi assignavit; ipse autem nullum adjecerit a se fictum nomen, neque inter
congesta synonyma ullum praeadamatum pro praecipuo et suo declaraverit, tum
talem hominem ideo infantiae artis redargues, et hodiernae lucis litterariae, barbarum
quippe et librorum eorumque, quae in orbe litterario geruntur ignarum,
commonefacies?
16) Hi quidem certe malevoli sunt et immemores promissi mei in programmate aut
si rationem operis cognitam habent, tanto magis iniqui et superbi, quod contemnunt
quae nondum in lucem prodierunt. Alienum quidem a me est inter tales homines Te
numerare, poteras autem commode ab ipsa commemoratione talis suspicionis
abstinuisse, quae non magis me quam superiores meos laedit.

Linne 18 apr. 1764
Höjaedle og Velbaarne

Höjtaerede Herr Archiater
For Deres Velbaarenhed haver jeg at forklare Sammenhaengen med
hosliggende Brev fra Herr Miller.
Min Ven Herr Justits Raad Hübner, der i hans Naervaerelse i London nu i nogle Aar
har faciliteret min Correspondence med Herr Miller skrev mig d. d. 21 Mart. sistleden,
at med en ung dansk Gartner som den Tiid var gaaet med Skib fra London til
Helsingör, skulde jeg faae en Pakke med en stor Provision Frö fra Herr Miller til mig.
Sidste Löverdag, 8 Dage efter Brevet indfand sig Personen med Pakken, den jeg
aabnede i hans Naervaerelse og sögte efter Brev, saasom intet var haeftet uden paa;
skar altsaa envelopperne, en ydre og indre, over, da der under den ydre fandtes et
Brev til mig, og under den indre fröcapslerne, 168 i Tal. Ved Gjennemlaesning af mit
Brev fandt jeg disse ord: I have also sent a small parcel for Dr. Linnaeus, which I beg
you will be so good as to forward as soon as you possibly can, og spurdtes da
Personen, ved at lade ham selv laese ordene, hvor da denne anden Pakke var. Han
svarade, at han ikke havde uden den for vore öyne, men at Herr Hübner, da han tog
Afskeed med ham havde talt om noget, som han vilde sende ham til endnu i hans
Quarteer, men at han strax derpaa maatte on Bord, saa at om noget var kommet i
Gartnerens Quarteer, har det vaeret for silde.
Nu kunde jeg altsaa ved at sammenholde Gartnerens Beretning med hvad Herr
Hübner havde skrevet og hvad Herr Miller selv skriver om a small parcel, ikke taenke
anderledes, end at den Pakke for Deres Velbaarenhed var glemt i London, og gav mig
saa til at indföre Capslernes Opskrifter i min Catalogo pro anno praesenti og at
numerere dem.
Men Dagen efter, da envelopperne, som Capslerne vare tagne af, skulde tages af
Veyen, befandtes paa den indre og fölgelig skiulte Side af den indre enveloppe,
naervaerende Brev til Deres Velbaarenhed, haeftet til enveloppen.
I denne Tvivlraadighed og i Haab om at finde Oplysning i Brevet, proponerede jeg
for min College, den jeg veed at Min Herre har Tillid til, om han vilde paatage sig at
aabne Brevet, og da derudi ligeledes tales om a few seeds, ligesom i det til mig om a
small parcel, saa er det endnu uafgjordt, enten Herr Miller har forstaaet den mig till
Haende komne Pakke, indeholdene 168 Capsler, fölgelig ikke saa liden, og ikke
nogle faa Frö, eller han mener en anden Pakke, der maa vaere glemt.
For da at komme paa en billig Maade ud af Sagen, har jeg taget nogle Korn ud af
Capslerne af de Sorter, som jeg mangler, og pakket dem sammen igjen, og skal i Dag
indlevere Pakken til den svenske Chargé d’affaires med Begiaering, at han vil see den
snart befordret. Jeg taenker, at om det end skulde befindes, at hele denne Pakke har
fra förste Tiid af vaeret Deres Velbaarenhed tiltaenkt, saa vil Min Herre dog ikke
fortryde paa, at jeg har taget nogle Korn ud af Capslerne, ey heller paa min Omgang i
sagen. Kommer noget deraf op hos mig som maatte mislykkes hos Dem, er det gierne
til Tjeneste.
Efter halvt Aars gamle Efterrettninger fra Livorno og gandske nye fra Amsterdam,
kand vi med det förste vente Ankomsten af endeel Frö, fra vores Missionairier i
Arabien. Kommer det Paquet til Deres Velbaarenhed i mine Hander, skal det strax
blive befordret. Af det forrige Frö fra Herr Forskål ere nogle smukke Urter opkomne
hos oss, og Laevningerne deraf skal i Aar opelskes og oppasses af mig selv, da jeg i
Sommer bliver naervaerende i Kbhvn, men der kommer vist nogle af Herr Forskåls nye
Generibus at gaa ind, f. E. Oederia n. er Cleome; Thaumasta er Hypecoum, Gramen
singulare er Crucianella. Jeg haver ordre at lade tegne det nye og saerdeles rare, som
kommer op af Herr Forskåls Frö. Saasnart nogle Exemplarer af Flora Danica tredie
Haefte af beste slags ere faerdige, skal Deres Velbaarenhed faa Deres.

{div-signature}
Jeg er med megen Consideration

Deres Höjaedle Velbaarenheds

ydmyge tiener
Oeder
Kiöbenhavn, d. 18 Apr. 1764.

Linne 13. apr 1768
Pro Memoria
Cum nullus mihi Holmiae nunc sit amicus, ad gerenda negotiola mea
paratus, uti olim Dominus Konstrup, tradam in posterum Domino Faxel,
Secretario Legationis Suecicae ad aulam nostram, istud Florae Danicae exemplar
coloribus pictum, quod Illustri D[omi]no Archiatro a Linné mittendum habeo, Donum
regium, incipiendo a fasciculo sexto, qui quod nondum ad Dominum Linné pervenit,
Konstrupii discessus in caussa est, Illustrem autem archiatrum rogo, ut accepti doni
testimonium ad praedictum Dominum Faxel mittere velit, ab eo mihi tradendum,
tum cum ipsum librum accipiet.
Allatus ad nos his nuperis demum diebus Tomus secundus novissimae editionis
Systematis Naturae occasionem mihi praebuit animadversiuncularum sequentium,
quas spero graviter non laturum systematis auctorem.
Peplis portula petalis instruitur, ubi laetius crescit, iis autem carent
plerumque natae siccescentibus locis plantae, minores et macrae.
Saxifragae caespitosae flavae corollae tribuuntur in Systemate Nat[urae]
at nostrae t. 71 alba sunt petala nec nisi tantillum ex luteo et viridi lurida.
Ad Saxifragam aizoidem refertur t. 72. Sunt autem nostrae semper folia
marginibus spinulosa, qua sola nota ab autumnali aizoidas differt, siquidem
omnino differunt, at color corollae saturatior pallidiorve calycisve aut viridis aut
subescens variant in eadem saepe stirpe. Norvegicam pro autumnali mecum
agnoverunt Ström & Gunnerus.
Ad Juncum triglumen refertur tab. 120. Certe autem tab. 130, quae nobis
est triglumis, convenit cum florae Lapponicae tab. 10. f. 5. huicque
Linnaeanae Junci triglumis figurae ista nostra tab. 120. longe dissimilior
est quam figurae Junci biglumis in Amoenitatibus academicis. Folia in
descriptione mea chartae mandata tum cum figura t. 120 ad vivam plantam
pingeretur; video nunc relegens fuisse convoluto-subulata.
Ad Scirpum caespitosum refertur tab. 167 Scirpum
acicularem non esse, quem serior tabula 287 exhibet, in hujus tabulae
nomenclatura monui, caespitosum autem esse nondum persuadeor, cum
culmi non sint striati neque in figura neque in descriptione, quem nunc relego, de
more concinnatam eodem tempore cum visa planta pictori tarderetur, neque istae
notabiles glumae, ob quas spica bivalvis audit, in meis plantis observatae, neque
ligula foliacea, ex ore vaginae basin culmi cingentis oriunda, plerumque nisi semper
in Scirpo caespitoso praesens.
Stratiolem video inter hermaphroditas relictum, qui certo dioicus est, si
qua alia planta in tota dioicia. Nam praeter discrimen in ipsis genitalibus, aliud etiam
est ingens, quod flores foeminimi semper in spatha sua solitarii sint, superi, in
spadice oblique triquetro crasso, masculini autem in spatha communi copiosi propriis
bracteis distincti in propriis longis, teretibus, tenerio pedunculis. Mentiuntur autem
flores foeminimi hermaphroditos ob palos staminibus apprime similes, positos circa
stylos. Hos autem palos vere stamina non esse liquet conspicienti eosdem in flore
masculino circumdantes stamina vera, polliniferis antheris praedita. Cum plantae
masculae foeminimis multo rariores sint, nec in nostra Siaellandia crescant nisi in
stagnis, ad quae non semper et ubique accessus patet, ea videtur caussa esse, quod
nondum in Dania mares conspecti sint, investigabo autem data occasione attentius. In
Holsatia autem & Oldenburgo, cum major copia plantae est, tum facilior aditus ad
crescentem in fossis, ut ibi sexcenties observaverim flores mares, qui si pauci sunt et
interdum a foeminis longe remoti, videntur tamen foeminae vix carere posse ideo,
quod propagationis via per radices superest, uti videmus supremae naturae consilio
in aliis diocis fieri, in quibus marum foeminarumque consortium locorum distantia
impeditur.
Flores Rubi Chamaemori alterutro sexu mancos monstrat fl[orae]
Danicae t. 1.
Characterem Charae merito ab Algis ad Phaneranthas translatae monstrat
icon Charae hispidae tab. 154.
Cuperem scire, quorsum Illustrissimus Archiater referat Stellariam
florae Danicae t. 92 et Drabam t. 143, et Poam maritimam
Hudsoni tab. 251, vegetabile ex copiosissimis in orbe Terrarum et apud Oeconomos
Oldenburgenses maris accolas celebre, cui adeo locum suum etiam apud Botanicos
constare decet, et Subulariam Dillenii muscorum t. 81, quae si ex mea
conjectura non fuerit nisi Plantaginis uniflorae varietas polypis obsita
expungenda foret ex indicibus botanicis, etsi ab Adansono inter ipsa genera recepta.
Koenigiae optassem, ut impositum fuisset nomen Bergeriae,
quod ipsi Inventor destinaverat, in honorem Illustris Bergeri archiatri,
Patroni sui, et ad Institutum Botanicum Hafniense primi Comissarii regii, ad
exemplum Tournefortii Fagoniam a medico regio horti Parisini ephoro
appellantis, et mihi quidem videntur honoribus istis botanicis et existimatione eorum,
qui sibi sumunt jus honores istos decernendi, non minus digni esse medici opera sua
et auctoritate Botanicae commoda augentes, etiamsi scientiae huic data opera non
incumbentes quam ipsi Botanici. Figuram plantae, qualem attulit ex Islandia
Koenigius, ad sicca specimina emendandam, jam exhibuisset Florae Danicae sextus
fasciculus, nisi spes fuisset videndi plantam vivam ex semine allato oriundam.
Hafniae 13 Aprilis 1768.
Oeder

Linne 24. feb 1770
Illustri Viro,
Carolo a Linné,
Equiti aurato &c.,
Salutem lurimam Dicit
Georgius Christianus Oeder.
Responsurus duabus Tuis litteris, priori datae 4 octobris 1769, posteriori
per nuperrimum cursorem allatae, datae 26 Januarii anni prioris, egeo ignoscentia
Tua dilati, quod jam prior meruerat, responsi. Multae me per elapsum annum,
hujusque in quo versamur partem exactam distinuere curae, labores a botanica
scientia alieni, exspectatis eventum, qui me fataque mea prope attinent, quin de
ipsius horti nostri fatis sollicitudo, meque ea sublata sed potius hoc ipso tempore ut
quam maxime gravis.
Deinde cum & a Zoegea nostro & a Murray Goettingensi intellexissem animum Tibi
esse, Vir Illustris, ornandi nomen meum denominatione novi alicuius generis
plantarum, Teque cupere, ut ipse iudicarem plantam sicuti foret, quae prae aliis mihi
arrideret, de planta tali interim dispiciens incideram in liliaceam in adjecta rheda
descriptam, exspectabamque iconem ejus a pictore adornandam. Rationes delectus, si
quidem instituendi venia data est, hae fere mihi sunt, ut optem plantam formositate
quadam placentem et quae coli apud nos cum non nimia difficultate possit, adeoque
monstravi. Nam cum honoris caussa haec nominum impositio in republica botanica in
consuetudinem venerit, juvat sub oculis habere haecce nominis nostri monumenta.
Penes Te nunc stet optio inter ringentem, quam proposuisti, et inter bulbosam
liliaceam, quam proponere in animo habebam.
Doleo bonum nuncium ad Koenigium hoc quidem anno non pervenire posse, cum
illa nostrarum indicarum navium, quae in itinere Chinensi littus Tranquebaricum
attingere debebat, nuper glacie detenta et laesa, postliminis separata, neque hactenus
e portu emissa, coacta nunc sit recta Chinam petere. Doleo inquam tanto magis
quanto anxius a bono viro expectari scio. Duplicia nunc stipendia meretur, alia medici
missionis religiosae, alia historici naturalis regii, quem titulum Rex junxit stipendio
180 imperialium ad dies vitae concesso, cum antea in quatuor tantum annos
promissum fecerit. Utrumque stipendium credo bene complere summam 500
Thalerorum nostri argenti.
Mittam Tibi alio tempore iconem Sibthorpiae tuae peregrinae
enatae e semine a Koenigio ex Insula Madera misso et luxuriantis. Semen mittet
frequens cum aliis quibusdam rarioribus, quae subinde nobis veniunt succrescuntque
nonnullae.
Addo hic iconem funguli nupero autumno a me reperti, qui quorsum referendus sit
plane haereo. Nam structura ejus sane valde singularis est. Unicum tantum ejus
exemplar obvium fuit.
Prodibit propediem nonus fasciculus florae Danicae, cum priore parte
Enumerationis plantarum florae Danicae continente Cryptantheras.
Utrumque librum ad Te curabo proxima data occasione, addamque opusculum politici
argumenti, de rusticorum conditione in melius mutanda, superiore anno a me editum,
sine nomine, lingua Germanica, nuper in Danicam translatum.
Hactenus die 21 februarii.
Nunc cum claudenda est epistola, cras die 25 februarii tabellario tradenda,
excusat se pictor ob non absolutam iconem liliaceae supra promissam. Interim nolo
retinere litteras cum additamentis suis, quae sunt folium continens descriptiones
meam bulbosae praedictae
Koenigianam plantae Tibi Oedera speciosa dictae
Forskållianam Justiciae quae ipsi dicitur paniculata
specimen Forskålianae plantae
grana aliquot bulbosae.
De Forskålianorum posthumorum editione hactenus certi nihil praedicere possum,
antequm de Domino Niebuhr itinerario subductae rationes, librique forma
habitusque totus definitus erit. Interim dum Dominus Niebuhr sua adornat, quibus
totus indefessus insudat, nos forskåliana studebimus in ordinem redigere, quantum
tempus aliaque negotia permittent, jamque Zoega noster comparationem herbarum
siccarum cum nostis pene absolvit, quae manuscripta, cum manu beati viri non minus
luculenta & in chartis sibyllinis exarata sint, curavi transcribi in compactos chartae
manipulos. Elucescent ex his posthumis egregii & laboriosissimi Viri multa merita,
neque, quantum in me est, deero ornandae ejus memoriae.
Vale, Vir Summe, mihique qui Te pro ingentium meritorum dignitate veneror,
favere perge!
Hafniae die 24 februarii 1770.
Icones bulbosae & franguli propediem accipies.
