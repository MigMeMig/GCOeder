Breve af Chalotte Hedevig Ericius fra tidsskriftet "NEUE ERWEITERUNGEN DER ERKENNTNISS UND VERGNÜGENS" . Samling 6, bind III. 

BRIEFE AUS NORWEGEN VON EINEM DAHIN REISENDE FRAUN ZIMMER. 

  

 

På Helsingør red 20.05.1755 

 

Værdige herr Broder. 

Tag det ikke ilde op, at jeg ikke allerede har skrevet. Mit korte ophold i København tillod mig det ikke. 

Nu skriver jeg til Dem om bord på skibet på hvilket vi skal sejle Norge. Vi ligger nu, gud være os nådige, på 6te døgn for anker, og vi har overordentlig lidt forhåbning om at vinden vil ændre sig. Vi har den bedste lejlighed til at træne os i tålmodighed. For vi indser, at tålmodighed er en meget stor dyd. - Denne vejrets straf kunne slet ikke ramme min mand. Hans ide at vi skulle sejle hele vejen til Norge er skyld i denne kønne historie, men er det ikke uretfærdigt, at vi uskyldige børn - de kender min ledsagerske- skal lide på grund af hans stædighed. 

Jeg har den sikre forvisning, ikke at se nogen sommer i år. 2 dage var det en smule varmt i København - disse 2 dage regnede jeg med var sommerens begyndelse. Disse 2 skønne dage var kun lige gået, så befalede min ubarmhjertige gemal mig at lade indskibe. Vi ægtehustruer må adlyde, og jeg tog min pligt vel i agt. 

Her sidder jeg på skibet, og rundt om mig er det "vinter" og da vi stadig rejser mod nord, regner jeg helt sikkert med at træffe is og snebjerge. Sommeren i Norge skal, som De så ofte selv har sagt, være meget kort. Nu skal jeg selv gøre den erfaring. - Hvad siger De, vil De ikke misunde mig min rejse. Min eneste trøst er, at vi har et dejligt skib, som tilhøre grev von lauervig. Ankerpladsen er også god på denne red, når jeg får lov til at tale med admiral Troigeon. 

En båd bringer os hver dag viktualier fra den fjerne by. 

Vores madlavningsforhold er propre. Vi har ladet hente kød for dog at holde os den bidende kulde fra maven med en kraftig suppe. Nu mangler vi kun køkkengrej. Vi havde et eneste kar, der var beregnet til noget andet. Nød "brækker jern". Vi salter vort kød ned for vi vil ikke fordærve vores sundhed. 

De herrer svenskere fra kysten ud for har gjort os bange ved at sige, at vi ikke for alt i verden skal spise af kobberfade. Det ville så ikke gøre lige op i deres ansigt, så vi valgte altså en jerngryde til at lave mad i, der steger vi alt, og vi spiser også af den. Når vi kedsomheden plager os, fisker vi, og De ved jeg er lykkelig. De fisk, der er flinkest til at bide hedder flyndere det er en art rødspætte, men de er mindre. Og således slagter, salter og spiser vi. Nu må jeg skynde mig at beskrive vores rejsefærd. Således lære De yderligere sølivet at kende. I forvejen kender De det gennem de ulykkelige storme mellem Als og Ærø, nu får De mere at vide gennem en kvindes erfaringer. 

Ved siden af mig og min mand, er der til vores betjening: tegneren, en lille god mand. - En morian. Vi ved at man også i syden ernærer "sorte". En pige, som gør sig en ære af at sige, at hun en tid begav sig i fængelse for at beskytte sig mod armod. Det står enhver frit for at tro hende. - Skipperen og alle hans folk er , bortset fra maurer-inden, danske eller rettere sagt nordiske. Skipperen og hans styrmand forstår tysk, men tale det kan de ikke. Det nordiske er mestendels det, som hedder dansk. Kun taler de indfødte det hurtigere. 

Sålænge folkene beder, hvilket meget ofte sker - meget andægtigt, kan jeg næsten forstå alt. Men når de synger, forstår jeg næsten ikke et ord. 

Kahytten har vi helt for os selv. Vi fordriver tiden så godt som muligt, vi læser, meder og fanger fisk til husholdningen - på den måde slår vi tiden ihjel. Men at ligge i et træhus, stadigvæk på samme sted, bstandigt uvidende om, hvorvidt vinden vil ændre sig eller ej, - DET, kære herr broder gør tiden lang og af lutter kedsomhed har jeg ikke lyst at skrive mere. - måske skriver jeg lidt gladere i morgen, når lyksalig vind jager os mod nord. 

 

Den 21. maj om aftenen 

 

Stadig på samme sted. 

Nok en gang min kære Broder er der hengået en dag, og den var ledsaget af en temmelig slem storm. Alligevel er vi ikke kommet videre. Det evige Helsingør ligger stadig ud for os. Jeg tror vi er hægtet fast. Den ulyksalige ankergrund! Jeg håber dog ikke at magnetbjerget har en sådan kraft. Vi er dog ikke i " Tusind og en Nats Æventyr"s verden. Ak nej, vores skipper er klogere end vi. - Ved De hvad han siger? - "Der er en person på skibet, som bringer ham denne ulykke - en stor person, som vind og vejr forfølger." 

Det forekommer mig, at menneskene selv forfølger hinanden. Vores gode skipper havde ulykkeligvis hørt, at ulykken kunne komme af, at dette ene fruentimmer ikke havde det bedste ry. Det var tydeligt, at hun var skyldig. At smide hende over bord synes ham ikke muligt, men han er dog hævngærrig , ved De hvordan han vil udføre sin Hævn? Når han står op, og når han går i seng, beder han, og forbander samtidig sin formentlig "fjendinde". Lige så snart vinden slår om og alligevel hindre hans videre fart, så forbander han hende. For at gøre sin hævn. 

Helt fuldkommen, har han forbudt sine folk at lade hende drikke af sin tekop. - Var det ikke en ond mand? - Jeg tænkte, at han til sidst ville betragte os som personer, som vinden skulle staffe, idet han påpegede der på alle hans rejser, aldrig var sket det samme. Men jeg var ham for listig. 

Jeg fortalte ham om mine 2 lige foretagne rejser til søs og forsikrede ham, at jeg aldrig havde tilbragt over 3 dage på havet. Det opmuntrede den gode mand: Min historie vederkvægede hans hjerte. Han drikker ofte en kop te med os , ja, han spiser ofte med os. Endnu i aften får vi den ære at opvarte ham. Jævnlig er jeg indstillet på at redde det uskyldige menneske. For ved De vel, hvem der er skyld deri? Der er min gemal, hans egensind og hans ifærdighed. Jeg advarede ham bestandigt, men at komme væk fra København var hans stadige mål. Ikke en gang (das Feldlager ?) Har jeg fået lov at se. Jeg giver ham en skyldfølelse. Han troede, at når jeg så gerne ville lære København at kende, ville jeg vægre mig ved at følge ham på hans korstog til de nordiske isbjerge. 

Det er let at finde på undskyldninger - jeg kunne jo bare være blevet syg, eller jeg kune have brugt andre påskud. Han kunne være blevet tvunget til at lade mig blive tilbage.Er det ikke sandt ? Han ved, at i Norge kan jeg ikke tale meget, og før jeg har lært norsk, er vi på vej hjem. - Men jeg havde næsten i sinde at gøre gengæld ved at besøge England, mens han kravlede rundt mellem klipperne og vadede i skoven. Skal jeg gøre det? Skal jeg gøre det? 

 

22. maj 

 

Endnu for anker. Nu bliver min stædige mand også ærgerlig. Næsten alle hans bøger er læst og tiden falder ham lang. Jeg er lidt drillesyg, ved De nok. Således foreholdt jeg ham hans egensindighed. Så blev han vred. For at gøre ham god igen fandt jeg et middel. Jeg pegede på den kurv, hvori vores proviant er opbevaret. - Så forsvandt hans vrede og ærgrelse pludselig. 

Straks klarede hans øjen op, ved dette vidunderlige syn. Og for at være sikker på, at vi ikke skal dø af sult, beser han fra nu af som proviantmester forrådet af mad og drikke. 

For han troede ikke, at jeg med mit fiskegrej alene kunne ernære os, som jeg ikke desto mindre har lovet. 

Han sendte igen i dag båden af sted, og han bestilte så meget, at vi, ligegyldigt hvor længe rejsen ville vare, vil være forsikrede mod at lide sultedøden. Kongens nåde mod ham kender De. Og jeg er sikker på, at vi fremtidigt vil tilbringe tiden godt. Det vil forundre mig. 

 

Skipperen er i godt humør. Han håber på god vind inden længe. Hvornår vil dette brev vise Dem min hengivenhed. 

 

 

Den 25. maj 

 

Efter at vi havde ligget for anker - spændte vi sejl, og det forekom mig at nu kunne jeg skimte det åbne havs Triton. Jeg havde allerede opgivet alt håb om at komme fri af den faste ankergrund. I går lod vi nok en ladning proviant hente. 

 

Kl. 6, hvor vi mindst ventede det, sprang vinden om, og en stille zefyr førte os videre til klokken 1. Nu går det noget stærkere, på havet er en let vind behagelig , men en stærk vind er mere fordelagtig. Jeg vil hellere blive nede i kahytten og komme hurtigere af sted, end at svæve langsomt hen over søen for en stille vind. Vi har allerede dejligt nordlys og kan sejle hele den lange nat. Om to dage håber vi at være fremme. Jeg vil også gerne have en smule storm, vil det bare gå lidt hurtigt. 

 

 

Den 27. maj 

 

I dag måtte vi krydse os frem. De ved det af erfaring, hvor irriterende denne nødvendighed på havet kan være. Og herr broder, vi måtte altså tilbage. DET er livet til søs! Nu ligger vi igen stille, blot i en anden vinkel. Var vinden dog blot blevet ved, eller slet ikke begyndt. Nu bliver jeg endnu mere utålmodig. Jeg havde vænnet mig til den ubekvemmelighed. Vores kogested, vores senge, alt er ubekvemt. Nu tror jeg Dem også, at De var fornøjet i Leipzig, selv om de sov ubekvemt. 

 

 

Den 21. juni 

 

Snart er det 5 uger siden, jeg kom til Christiania - jeg kan af lutte glæde over at være "over min trægrænse" ikke finde ud af tiden. Det er svært at finde lejlighed, da der ikke findes ret mange huse med 2 køkkener. Og endnu sværere er det at finde nødvendige værelser. Imidlertid befinder jeg mig her overmåde godt. Menneskene er almindeligvis høflige, pæne, tjenestevillige og flinke til at fornøje fremmede. Hver og en søger, at gøre Norge behagelig for os udlændinge . Der er mange standsmæssige personer i byen. Alle søger at gøre Norge behageligt for os. De fleste indbyggere er rige. Vi rejser os sjældent fra bordet før vi har indtaget 24 til 30 retter med der tilhørende drikkevarer. 

 

Sjældent under 24 retter og op til 30 retter står på bordet, og dertil kommer drikkevarerne.  

Vejret, så længe det varer er uforligneligt, nætterne er dårlig nok mørke. Jeg læser stadigvæk kl. 12 om natten. Kl. 3 om morgenen er solen igen oppe og lyser som ved middagstid. 

Dog - ærgeligt nok - alle disse behageligheder varer kun kort, - vinteren, fortæller man mig, varer næsten 9 måneder. Det bliver dag kl. 9 og kl. 3 bliver det nat. Der indtræder sjældent regnperioder, men det fryser næsten hele vinteren. Med slædefart fordriver man tiden. Brænde er der overflod af. Og således tror jeg, at jeg også vil kunne overstå vinteren. 

 

Nok for denne gang, der skal nok komme mere senere. De ved, at jeg altid er deres hengivne søster. 

 

C.H.E. 

 

 